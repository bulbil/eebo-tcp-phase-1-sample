
   
      
         
            Capitula siue constitutiones ecclesiasticæ per Archiepiscopum, episcopos, &amp; reliquum clerum Cantuariensis prouinciæ in synodo inchoata Londini vicesimo quinto die mensis Octobris, anno Domini millesimo quingentesimo nonagesimo septimo ... congregatos tractatæ, ac posteà per ipsam Regiam Maiestatem approbatæ &amp; confirmatæ, &amp; vtríque prouinciæ tam Cantuariensi quàm Eboracensi vt diligentiùs obseruentur, eadem regia authoritate sub magno Sigillo Angliæ promulgatæ.
            Constitutions and canons. 1597
            Church of England.
         
         
            
               1597
            
         
         Approx. 34 KB of XML-encoded text transcribed from 15 1-bit group-IV TIFF page images.
         
            Text Creation Partnership,
            Ann Arbor, MI ; Oxford (UK) :
            2008-09 (EEBO-TCP Phase 1).
            A00075
            STC 10066
            ESTC S101528
            99837338
            99837338
            1654
            
               This keyboarded and encoded edition of the
	       work described above is co-owned by the institutions
	       providing financial support to the Early English Books
	       Online Text Creation Partnership. This Phase I text is
	       available for reuse, according to the terms of Creative
	       Commons 0 1.0 Universal. The text can be copied,
	       modified, distributed and performed, even for
	       commercial purposes, all without asking permission.
            
         
         
            Early English books online.
         
         
            (EEBO-TCP ; phase 1, no. A00075)
            Transcribed from: (Early English Books Online ; image set 1654)
            Images scanned from microfilm: (Early English books, 1475-1640 ; 341:22, 422:6o)
         
         
            
               
                  Capitula siue constitutiones ecclesiasticæ per Archiepiscopum, episcopos, &amp; reliquum clerum Cantuariensis prouinciæ in synodo inchoata Londini vicesimo quinto die mensis Octobris, anno Domini millesimo quingentesimo nonagesimo septimo ... congregatos tractatæ, ac posteà per ipsam Regiam Maiestatem approbatæ &amp; confirmatæ, &amp; vtríque prouinciæ tam Cantuariensi quàm Eboracensi vt diligentiùs obseruentur, eadem regia authoritate sub magno Sigillo Angliæ promulgatæ.
                  Constitutions and canons. 1597
                  Church of England.
               
               [4], 23, [1], 24-25, [2] p.   
               
                  Excudebant deputati Christopheri Barker, Regiæ Maiestatis typographi,
                  Londini :
                  Anno Domini 1597.
               
               
                  P. 24-25 (leaf E1) contain "The copy of a bond to be taken vpon euery license of marriage to be granted before the granting thereof"; it was evidently an afterthought, and many copies do not contain it.
                  The first leaf is blank except for signature-mark "A"; the last leaf is blank.
                  C1r line 1 begins "fited̄o, læsæ". Variant: uncorrected state; line 1 begins "ted̄o, lœsæ".
                  The fifteenth of 21 items identified as part of STC 10036a on UMI microfilm reel 422.
                  Reproductions of the originals in the Henry E. Huntington Library and Art Gallery and the British Library.
                  Appears at reel 341 (Henry E. Huntington Library and Art Gallery copy) and at reel 422 (British Library copy).
               
            
         
      
      
         
            Created by converting TCP files to TEI P5 using tcp2tei.xsl,
      TEI @ Oxford.
      
         
         
            EEBO-TCP is a partnership between the Universities of Michigan and Oxford and the publisher ProQuest to create accurately transcribed and encoded texts based on the image sets published by ProQuest via their Early English Books Online (EEBO) database (http://eebo.chadwyck.com). The general aim of EEBO-TCP is to encode one copy (usually the first edition) of every monographic English-language title published between 1473 and 1700 available in EEBO.
            EEBO-TCP aimed to produce large quantities of textual data within the usual project restraints of time and funding, and therefore chose to create diplomatic transcriptions (as opposed to critical editions) with light-touch, mainly structural encoding based on the Text Encoding Initiative (http://www.tei-c.org).
            The EEBO-TCP project was divided into two phases. The 25,363 texts created during Phase 1 of the project have been released into the public domain as of 1 January 2015. Anyone can now take and use these texts for their own purposes, but we respectfully request that due credit and attribution is given to their original source.
            Users should be aware of the process of creating the TCP texts, and therefore of any assumptions that can be made about the data.
            Text selection was based on the New Cambridge Bibliography of English Literature (NCBEL). If an author (or for an anonymous work, the title) appears in NCBEL, then their works are eligible for inclusion. Selection was intended to range over a wide variety of subject areas, to reflect the true nature of the print record of the period. In general, first editions of a works in English were prioritized, although there are a number of works in other languages, notably Latin and Welsh, included and sometimes a second or later edition of a work was chosen if there was a compelling reason to do so.
            Image sets were sent to external keying companies for transcription and basic encoding. Quality assurance was then carried out by editorial teams in Oxford and Michigan. 5% (or 5 pages, whichever is the greater) of each text was proofread for accuracy and those which did not meet QA standards were returned to the keyers to be redone. After proofreading, the encoding was enhanced and/or corrected and characters marked as illegible were corrected where possible up to a limit of 100 instances per text. Any remaining illegibles were encoded as &lt;gap&gt;s. Understanding these processes should make clear that, while the overall quality of TCP data is very good, some errors will remain and some readable characters will be marked as illegible. Users should bear in mind that in all likelihood such instances will never have been looked at by a TCP editor.
            The texts were encoded and linked to page images in accordance with level 4 of the TEI in Libraries guidelines.
            Copies of the texts have been issued variously as SGML (TCP schema; ASCII text with mnemonic sdata character entities); displayable XML (TCP schema; characters represented either as UTF-8 Unicode or text strings within braces); or lossless XML (TEI P5, characters represented either as UTF-8 Unicode or TEI g elements).
            Keying and markup guidelines are available at the Text Creation Partnership web site.
         
         
            
            
         
      
      
         
            lat
         
         
            
               Church of England --  Government --  Early works to 1800.
               Ecclesiastical law --  Great Britain --  Early works to 1800.
            
         
      
      
         
            2004-08
            TCPAssigned for keying and markup
         
            2004-08
            AptaraKeyed and coded from ProQuest page images
         
            2007-07
            Lisa ChinSampled and proofread
         
            2007-07
            Lisa ChinText and markup reviewed and edited
         
            2008-02
            pfsBatch review (QC) and XML conversion
      
   
   
      
         
            
            
            CAPITVLA SIVE
CONSTITVTIONES
Ecclesiasticae per Archiepiscopum,
Episcopos, &amp; reliquum Clerum Cantuariensis
Prouinciae in Synodo inchoata Londini
vicesimo quinto diemensis Octobris, anno Domini millesimo
quingentesimo nonagesimo septimo, regníque Serenissimae in
Christo Principis, Dominae ELIZABETHAE, Dei gratia
Angliae, Franciae, &amp; Hiberniae Reginae, Fidei Defensoris, &amp;c.
tricesimo nono, congregatos tractatae, ac posteà per ipsam
Regiam Maiestatem approbatae &amp; confirmatae, &amp;
vtríque Prouinciae tam Cantuariensi quàm Eboracensi
vt diligentiùs obseruentur, eadem
Regia authoritate sub magno Sigillo
Angliae promulgatae.
*⁎*
            
            
               LONDINI
Excudebant Deputati Christopheri
Barker, Regiae Maiestatis
Typographi.
            Anno Domini 1597.
         
      
      
         
            
            
            Vt homines idonei ad sacros ordines, &amp; Beneficia
(vti vocant) ecclesiastica admittantur.
            
               PRimò cautum est, ne quis posthac
ad sacros ordines suscipiatur,
qui non eodem quoque
tempore praesentationem suiipsius
ad beneficium aliquod
intra Diocoesim siue Iurisdictionem
eiusdem Episcopi a
quo sacros ordines petit, tunc
vacans exhibuerit: Vel qui non eidem Episcopo
certum, verum &amp; indubitatum Certificatorium attulerit
de ecclesia aliqua intra Diocoesim siue Iurisdictionem
dicti Episcopi, in qua curae animarum
inseruire possit: Vel qui in aliqua Cathedrali aut
Collegiata Ecclesia, vel Collegio Cantabrigiensi
aut Oxoniensi non fuerit constitutus: Vel saltem
qui ab eodem Episcopo in Beneficium aliquod, siue
ad Curam (vti vocant) inseruiendum tunc etiam
vacantem, non sit mox admittendus.
            Deinde, ne quis Episcopus posthac aliquē in sacros
ordines cooptet, qui non ex sua ipsius diocoesi
fuerit: nisi vel ex altera nostratium Academiarum
prodierit: vel nisi literas (vt loquuntur) dimissorias

ab Episcopo cuius Diocoesanus existit, attulerit, &amp;
vicesimum quartum aetatis suae annū iam compleuerit,
ac etiam in altera dictarum Academiarum
gradum aliquem scholasticū susceperit: Vel saltem
nisi rationem fidei suae iuxta Articulos illos Religionis
in Synodo Episcoporum &amp; Cleri approbatos
Latino sermone reddere possit, adeò vt sacrarum
literarum testimonia, quibus eorundem articulorum
veritas innititur, recitare etiam valeat: Ac vlteriùs,
de vita sua laudabili, &amp; morum integritate
literas testimoniales sub Sigillo vel alicuius Collegij
Cantabrigiensis aut Oxoniensis, vbi antea
moram fecerit, vel alicuius Iusticiarij ad pacem
Dominae Reginae conseruandam assignati, vnà cum
subscriptione &amp; testimonio aliorum proborum &amp;
fide dignorum hominum eiusdem paroeciae, vbi
per tres annos ante proximè elapsos commoratus
est, exhibeat. Vt
                  
                     
                  
                  que
                hi sacri ordines diebus tantummodo
Dominicis, ac festiuis, id
                  
                     
                  
                  que
                publicè ac tempestiuè
in ecclesia vbi Episcopus moram traxerit,
conferantur: Prouiso semper, vt vtriusque Academiae
Collegiorum Socij, qui suorum Collegiorum
statutis ad sacros ordines intra certum tempus suscipiendos
tenentur, hoc decreto (quantum ad aetatem
attinet) non obligentur. Quod si verò aliquis
Episcopus aliquem ad sacros ordines admiserit, qui
praedictis qualitatibus non sit praeditus, is per Archiepiscopum,
assidente sibi hac in parte vno alio
Episcopo, ab ordinatione Ministrorum &amp; Diaconorum
per integrum biennium suspendatur, ac

eam praetereà poenam incurrat, quae de Iure in eiusmodi
Episcopos qui ad ordines Ecclesiasticos sine
titulo aliquem promouebunt, statuitur.
            Adhaec, ne quis Episcopus aliquem in beneficium
(vti vocant) instituat, nisi qui praedictis conditionibus
ornatus fuerit.
            Si verò Curia de Archubus aut Audientiae per
viam duplicis querelae, seu alio quouis modo contra
Episcopum hac in parte agat, quia homines minimè
idoneos ac habiles admittere renuit: tunc licebit
Archiepiscopo, vel authoritate propria vel gratia
speciali a regia Maiestate impetrata, eiusmodi
processus amputare, quò laudabilis Episcopi industria
debitum ea ratione sortiatur effectum.
            Denique, vt quolibet anno ad festum Sancti Michaelis
Archangeli, vel intra sex hebdomadas idem
festum subsequentes, vnusquisque Episcopus
numerū, nomina, gradus &amp; qualitates eorum omnium,
quos in sacros ordines, vel in aliqua Beneficia
eodem anno praecedente promouerit, ad Archiepiscopum
transmittat.
         
         
            De Beneficiorum pluralitate cohibenda.
            QVòd nemini in posterum facultas siue indulgentia
concedetur de pluribus beneficijs simul
retinendis, nisi huiusmodi tantùm, qui pro
eruditione sua &amp; maximē digni, &amp; ad officium suum
pleniùs praestandum maximè habiles &amp; idonei
censebuntur: Nimirum, vt is qui huiusmodi facultate

fruiturus est, sit ad minimùm artium magister,
&amp; publicus ac idoneus verbi diuini Concionator:
Ita tamen vt idonea etiam cautione obstrictus teneatur,
de personali sua residentia in singulis Beneficijs
per bonam anni cuiusque partem facienda, &amp;
quòd eiusmodi Beneficia triginta milliarium spatio
ad summum non distent abinuicem, Deni
                  
                     
                  
                  que
                quòd
idoneum Curatum habeat, qui plebem eius Paroeciae
in qua non residebit, instituat ac informet, modò
facultates eiusdem Beneficij talem commodè
sustinere posse Archiepiscopo, vel eius Diocoeseos
Episcopo videbuntur.
         
         
            Vt Beneficiati in suis Beneficijs Curatis hospitalitatem
exerceant.
            QVoniam ecclesiarum Cathedralium Canonici
siue Praebendarij ecclesiastica beneficia curata
alibi saepiùs possident, &amp; tamen praetendentes se ratione
Praebendatum suarum a residentia in Curatis
Beneficijs liberos &amp; immunes, ad Cathedrales
conuolant, ibi
                  
                     
                  
                  que
                moram faciunt longiorem: Vnde
nec curae parochianorum illis commissae satis prospicitur,
nec pauperes domi suae (sicuti difficultas
huius temporis exigit) aluntur atque sustentantur:
Idcirco nos huic malo prouidere desiderantes, decernendū
censemus, vt omnes &amp; singuli Canonici
siue Praebendarij qui beneficia curata vnū siue duo
obtinēt (nec Residentiarij necessarij in suis ecclesijs
Cathedralibus existūt) vltra tempus quo in Cathedralibus

residere tenentur, a Beneficijs suis Curatis
praetextu praebendarum se non absentent: Et si aliqui
eorum, qui ad necessariam residentiam in Ecclesijs
Cathedralibus non tenentur, vltra tempus
vnius mensis aliquo anno, in Ecclesia illa Cathedrali
moram traxerint, eos arctari volumus ad familiam
in Beneficio suo Curato (non obstante mora
in Cathedrali) alendam, &amp; Hospitalitatem exercendam,
toto reliquo tempore quo a Curato abfuerint.
Quod autem ad eos attinet, qui ad residentiam
in ecclesijs Cathedralibus faciendam, per ordinationes
illius Ecclesiae obligantur, &amp; communis
diuidentiae participes sunt, eos ita inter se anni
tēpora partiri volumus quoad residentiam in Cathedralibus
habendam, vt eorum aliqui in Ecclesijs
illis semper adsint, &amp; personaliter resideant. Ac
quò haec omnia melius peragantur, Episcopi, vel
alij ad quos per ecclesiae statuta vel ordinationes
pertinet, in suis respectiuè Ecclesijs diligenter prouidebunt.
         
         
            Vt Deeani &amp; Cononici in Ecclesijs Cathedralibus
suis vicibus conciones habeant.
            CVm Beneficium propter Officium conferri debeat,
aequum existimamus, vt ecclesiarum Cathedralium
Decani &amp; Canonici omnes &amp; singuli,
qui in sacris ordinibus sunt constituti, &amp; ad Conciones
habendas in Ecclesijs suis Cathedralibus,
de Iure, Statutis, Ordinationibus, aut laudabili

consuetudine illius Ecclesiae tenentur, in personis
suis proprijs eas praestent, nec vicaria in ea re opera
vtantur, nisi ex causa aegritudinis, aut alia legitima
impediti, Concanonicum suum, vel alium in Theologia
eruditum ac ad concionandum authoritate
sufficienti approbatum sua vice substituant. Quòd
si qui huiusmodi Decani aut Canonici officium ea
in re neglexerint, per Episcopum vel eos ad
quos iurisdictio pertinet, quoad se debitè correxerint,
suspendantur.
         
         
            De moderandis indulgentijs pro celebratione matrimonij
abs
                  
                     
                  
                  que
                trina bannorum denunciatione.
            QVandoquidem honestae, clarae, ac illustris conditionis
homines, siue vrgente aliqua necessitate,
siue alijs non contemnendis rationibus, matrimonium
aliquando celebrandi causas habere possunt,
facultate sibi de Bannis matrimonialibus aut
non omninò, aut semel iterúmue denunciandis indulta,
sine aliquo graui scandalo seu detrimento:
Idcircò ad euitanda generaliter quae hac in parte
notantur incommoda, visum est caueri ne vllae facultates
siue Indulgentiae de celebrando absque
bannis matrimonio concedantur, nisi idonea cautio
priùs sub hisce conditionibus ineatur: nimirùm,
primò quòd nullum posteà constabit impedimentum
praecontractus, consanguinitatis, affinitatis, vel
vllius alterius legitimae causae cuiuscun
                  
                     
                  
                  que
                ratione.
            Secundò, quòd eo tempore quo eiusmodi facultas

siue indulgentia concedetur, nulla controuersia,
lis seu querela mota est, vel dependet coram aliquo
Iudice ecclesiastico aut ciuili, de eiuscemodi legitimo
impedimento matrimonij inter huiusmodi
personas contrahendi aut contracti: Ac tertiò,
quòd ad nuptiarum solemnizationem, non accedent,
nisi assensu &amp; expresso consensu parentum siue
tutorum priùs impetrato: Et vlteriùs quòd matrimonij
celebratio publicè ac tempestiuè in facie
ecclesiae fiet. Cuius quidem cautionis formula
seu exemplar in scriptis concipietur, ac vnicuique
Episcopo in sua cuiusque Diocoesi imitanda proponetur.
            Praetereà adijciendum putamus, ne cuiquam liceat
Episcopalem dignitatem non obtinenti (Commissario
ad facultates, ac Vicarijs generalibus Archiepiscopi
&amp; Episcoporum, sede plena: &amp; sede
vacante Custodibus Spiritualitatis ac Ordinarijs,
Episcopalem iurisdictionem de Iure exercentibus,
in suis iurisdictionibus respectiuè exceptis) licentiam
celebrandi matrimonia sine bannis concedere:
Ea verò duntaxat per se, ac sub manuum suarum
suscriptione, non per Deputatos aut Surrogatos
suos, nec alijs quam suae iurisdictioni subditis concedatur.
Nulli autem cuiuscunque sexus, dignitatis
aut ordinis (in parentum seu gubernatorum cura
&amp; regimine existenti) concedatur, nisi priùs
constiterit de expresso consensu parentum vel gubernatorum
suorum (si fortè parentes excesserinte
vita) idque parentum significatione, aut gubernatorum

Iudici personaliter facta: vel Chirographis
ipsorum, quibus fidem habendam esse non putamus,
nisi per nuncios honestae conditionis &amp; famae
illesae mittantur, qui fidem faciant se de parentum
aut gubernatorum manu Chirographa huiusmodi
recepisse veris nominibus ac cognominibus per
huiusmodi nuncios designandorum: Cuius Chirographi
exhibitionis, ac Iuramenti per nuncium
praestiti actum conscribi volumus. Nec verò alijs
concedantur huiusmodi indulgentiae, quam illustris
&amp; clarae conditionis hominibus, nisi vrgens necessitas
intercesserit, eaque Iudici cognita fuerit.
            Praetereà in ipso dispensationis siue Licentiae
tenore, Ecclesia habitationis siue commorationis
alterius contrahentium, vel parentum &amp; gubernatorum
suorum exprimatur, &amp; tempus diei etiam
congruum, nempè inter horas octauam &amp; duodecimam
ante meridiem assignetur.
            Nec sine indulgentia a competente Iudice concessa,
Minister aliquis matrimonium celebret, nisi
trina bannorum denunciatione (per legitima interualla)
interueniente, sub poena constitutionibus
Prouinciablibus praescripta.
            Prouiso semper, quòd quicunque contra hanc
ordinatiouem deliquerit, ab executione officij per
superiorem per sex integros menses suspendetur:
&amp; licentia huiusmodi viribus carebit, &amp; pro nulla
quoad poenam personis clandestinas nuptias celebrantibus
imponendam habebitur.
         
         
            
            De Sententijs diuortij non temerè ferendis.
            ET quia matrimoniales causae, inter maiores hucusque
semper habitae fuerunt: Idcircò cum de
matrimonijs in Indicijs disceptatur, cautiùs agi
oportet, praesertìm verò cum matrimonium in Ecclesia
solemnizatum, praetextu aliquo separari, vel
nullum pronunciari postuletur, aequum igitur visum
est.
            Primùm vt in huiusmodi diuortiorum &amp; nullitatis
matrimonij processibus, deliberatè procedatur,
ac quantum fieri poterit, rei veritas, testium depositionibus,
aliis
                  
                     
                  
                  que
                probationibus legitimis eruatur,
nec partium confessioni (quae in hijs causis saepè
fallax est) temeré confidatur.
            Tùm vt nullae posthac sententiae vel separationis a
thoro &amp; mensa, vel nullitatis matrimonij ferantur,
nisi publicè, ac pro tribunali, &amp; de scientia &amp; consensu
vel Archiepiscopi, infra Prouinciam suam, vel
Episcopi infra propriam diocoesim, Decani de Arcubus,
Iudicis Audientiae Cantuariensis, aut Vicariorum
generalium, aliorumue Officialium principalium,
vel sede vacante Custodum spiritualitatis,
aut aliorum Ordinariorum, quibus de Iure competit
in suis respectiuè Iurisdictionibus ac Curijs, at
                  
                     
                  
                  que
               
inter suae iurisdictionis subditos tantùm, Deinde vt
in Sententijs quando ad separationem Thori &amp;
mensae tantùm interponuntur, monitio &amp; prohibitio
fiat, vt a partibus ab inuicem segregatis castè
viuatur, nec ad alias nuptias alterutra viuente conuoletur:

Denique, quò postremum illud firmiùs
obseruetur, sententia separationis no anteà pronunciabitur,
quàm qui eam postulauerint, cautionem
fideiussoriam sufficientem interposuerint, se
contra monitionem &amp; prohibitionem nihil commissuros.
            Iudex autem qui sententiam separationis seu diuortij
tulerit, &amp; praemissa omnia non praestiterit,
per tres integros menses ab executione Officij sui
per Diocoesanum suum suspendetur: Et sententia
separationis contra formam praedictam lata, pro
nulla ad omnem Iuris effectum habebitur, ac si
omnino lata non fuisset.
         
         
            De excessibus circa excommunicationem reformandis.
            QVia Excommunicationis vsus in ecclesia perpetuae
legis vigorem iam obtinuit, at
                  
                     
                  
                  que
                in omni
iurisdictione ecclesiastica exercenda hucus
                  
                     
                  
                  que
                retinetur,
ideò abs
                  
                     
                  
                  que
                grandi mutatione totius eiusce iurisdictionis
&amp; plurimarum huius regni legum innouari
vel alterari nequit: Nihilominus vt Excommunicatio
(quae authoritatis ac disciplinae ecclesiasticae
quasi neruus quidam, ac vinculum habenda
est) ad pristinum suum vsum, decus &amp; dignitatem
reducatur: Cautum est vt quotiescun
                  
                     
                  
                  que
                censura ista
in immediatam poenam cuiusuis notoriè haereseos,
schismatis, symoniae, periurij, vsurae, incestus, adulterij,
seu grauioris alicuius criminis venerit infligenda,
sententia ipsa vel per Archiepiscopum, Episcopum,

Decanum, Archidiaconum vel Praebendarium
(modò sacris ordinibus &amp; ecclesiastica iurisdictione
praeditus fuerit) in propria persona pronunciabitur,
vna cum eiusmodi frequentia &amp; assistentia
quae ad maiorem rei authoritatem conciliandam
conducere videbitur.
            Denique quod vnusquisque Vicarius generalis,
Officialis, seu Cōmissarius, qui ordines ecclesiasticos
non susceperit, eruditū aliquem praesbyterum
sibi accerset &amp; associabit, qui sufficienti authoritate
vel ab ipso Episcopo in iurisdictione sua, vel ab Archidiacono
(praesbytero existente) in iurisdictione
sua munitus, id
                  
                     
                  
                  que
                ex praescripto ipsius Iudicis tunc
praesentis excommunicationis sententiam pro contumacia
denunciabit.
            Volumus etiam, vt sicut constitutum est, eiusmodi
excommunicationem per Ministrum ecclesiae
denunciari, ita ipse Iudex de absolutione ipsius rei
post satisfactionem suam peractam, eundem Ministrum
certiorem faciet, qui eandem absolutionem
populo publicè denunciabit: ac interìm quod benè
licebit, dicto ministro reum a sacris arcere &amp; repellere,
tanquam in Ecclesiam minimè recipiendum,
donec eiusmodi certificatorium ab ipso Iudice
exhibuerit.
         
         
            De Recusantibus, &amp; alijs excommunicatis publicè
denunciandis.
            CVrent Ordinarij locorum, vt tam excommunicati
ex eo quod diuinis praecibus infra hoc regnum

Angliae publica authoritate stabilitis interesse
pertinaciter recusauerint, quám ij etiam qui propter
aliam quamcunque causam legitimam excommunicationis
sententia innodati fuerint, nisi infra
tres continuos menses post latam excommunicationis
sententiam se emendauerint, &amp; absolutionis
beneficium obtinuerint, singulis sex mensibus sequentibus,
in ecclesia cum parochiali, tum etiam
Cathedrali Diocoesis in qua habitant, pro excommunicatis
publicè denuncientur. Teneantur etiam
Ordinarij praedicti de praemissis omnibus &amp; singulis
quolibet anno infra Festa Sancti Michaelis &amp; Natalis
Domini, Archiepiscopum huius Prouinciae in
scriptis certiorem facere.
         
         
            De moderanda solennis poenitentiae commutatione.
            NE qua fiat posthac solennis poenitentiae cōmutatio,
nisi rarioribus grauioribúsque de causis,
atque adeo cum ipsi Episcopo constiterit, eam esse
ad reum reconciliandum &amp; reformandum saniorem
&amp; tutiorem rationem.
            Deinde quod mulcta illa pecuniaria vel in releuamen
pauperum eiusdē paroeciae, vel in alios pios
vsus erogetur, idque ecclesiae solenniter &amp; fideliter
approbetur, &amp; innotescat.
            Quod si verò crimen fuerit notorium, ac publicum,
Reus ipse vel in propria sua persona publicè
in Ecclesia poenitentiam suam minimè fictam profitēdo,

loesae ecclesiae satisfaciet, vel ecclesiae minister
in praesentia ipsius rei, palam e suggestu eius submissionem,
&amp; poenitentiae suae coram Ordinario
suo peractionem, atque etiam in verae suae resipiscentiae
Testimonium, quantam pecuniarum summam
in vsus supradictos erogandam reddiderit,
denunciabit.
            Quicun
                  
                     
                  
                  que
                verò abs
                  
                     
                  
                  que
                Episcopi Diocoesani notitia
poenitentiam commutauerit, aut pecuniam ratione
commutationis huiusmodi solutam in alios vsus
quam supra est expressum conuerterit, vel aliter
praesentem hanc constitutionem violauerit: Is ab
executione Officij sui per eundem Diocoesanum
per tres integros menses suspendetur.
         
         
            De feodis quae Officiarijs ecclesiasticis &amp; eorum
ministris debentur.
            CAutum insuper volumus, quòd ne
                  
                     
                  
                  que
                alia, ne
                  
                     
                  
                  que
               
maiora feoda ab Episcopo, Ordinario, Archidiacono,
vel eorum ministris deinceps vlla de causa
percipiantur, quàm ea, quae ineunte hoc regnum
regia nunc Maiestate percipi solebant: Quodque
tabula quaedam singulorum huiusmodi feodorum
summas continens, in quolibet Consistorio ante
Festum Sancti Iohannis Baptistae proximè venturum
figatur, cuius exemplar manu ipsius Ordinarij
subsignatum intra tempus praedictum ad Archiepiscopum
transmittetur.
            Iam verò quia dubium esse potest, quaenam certa

feoda pro singulis negotijs expediendis, in singulis
respectiuè foris ecclesiasticis quadraginta abhinc
annis percipiebantur, nisi quae vsus frequentior succedentibus
ab eo tempore annis monstrauerit, at
                  
                     
                  
                  que
               
approbauerit: Ideò decernendum putamus vt citra
vltimum diem mensis Maij proximè sequentem,
Episcopus quilibet, vel sede aliqua Episcopali vacante,
Custos spiritualitatis ibidem curet, tabulam
manu Ius dicentís eiusque registrarij subscriptam
publicè figi, vel in loco quolibet vbi Ius ab illo dicetur,
vel aliâs publicè in eiusdem iurisdictionis
Archiuo, ita vt quiuis eiusdem tabulae inspiciendae
facultatem habeat: Quae quidem tabula in se continebit
separatas summas singulorum feodorum,
quae tam a Iudice, quàm a singulis alijs Officiarijs ac
ministris eiusdem Curiae frequentiùs ac vsitatiùs
ab initio regni dictae Serenissimae Reginae vsque ad
decimum octauum Maiestatis suae annum percipi
consueuerunt: Curabit praetereà quilibet Episcopus,
vel sede vacante Custos spiritualitatis, vt quilibet
Index huiusmodi citra vlrimùm diem praefati
mensis Maij Episcopo suo, vel Custodi spiritualitatis
fidele &amp; auctenticum exemplar tabulae feodorum
praemissorum in Archiuis Episcopi custodiendum
tradat: Qui verò contra fecerit, is ab executione
officij sui per Ordinarium suum immediatè
superiorem eò vsque suspendetur, donec praemissa
modo &amp; forma superiùs specificatis perfecerit.
            Quorum omnium exemplarium, singuli Episcopi
Prouinciae Cantuariensis vel Custodes spiritualitatis,

fidele &amp; auctenticum Instrumentum in pergameno
conscriptum, ad Archiepiscopum citra
vltimum diem mensis Octobris proximè futurum
transmittent.
            Poena verò cuiusque Officiarij, ac Ministri maiora
feoda quàm quae in huiusmodi tabulis respectiuè
exprimentur percipientis, suspensio erit per sex
menses ab executione officij sui per Ordinarium
suum infligenda, vel Ordinario negligente aut id
facere omittente, per Archiepiscopum, qui alium
delinquentis loco interìm deputabit.
            Prouiso semper, quòd si alicubi dubium fuerit
quae feoda vs
                  
                     
                  
                  que
                ad praedictum decimum octauum
regiae Maiestatis annum vsitatissimè percepta fuerint:
Tùm ea foeda pro legitimis habebuntur quae
per Archiepiscopum Cantuariensem sub manus
suae subscriptione approbabuntur: nisi statuta huius
regni Angliae iam anteà aedita, alia in quocun
                  
                     
                  
                  que
               
casu feoda expressè praestituerint.
            Prouiso insuper, quòd ne
                  
                     
                  
                  que
                Archiepiscopo ne
                  
                     
                  
                  que
               
Episcopo, vel directè, vel indirectè aliquā pecuniarum
summam pro admittendis ad sacros ordines
hominibus accipere licebit, idque sub poena Iuris.
         
         
            De excessibus Apparitorum reformandis.
            PRaetereà quoniam excessibus &amp; grauaminibus
quae per Apparitores inferri dicuntur, remedium
cupimus adhibere opportunū, videtur vt Apparitorum
multitudo, quantum fieri poterit, restringatur;

Non igitur licebit Episcopis vel Archidiaconis,
eorumue Vicarijs seu Officialibus, alijs
                  
                     
                  
                  que
               
inferioribus Ordinarijs deputare &amp; habere plures
Apparitores, iurisdictionibus suis respectiuè inseruientes,
quam ante viginti annos praeteritos, vel ipsi
vel praedecessores sui habere consueuerunt, qui
omnes per se suum fideliter exequantur officium,
Nec per nuncios aut substitutos quocun
                  
                     
                  
                  que
                quaesito
colore, sua vice mandatorum executiones demandent,
aut permittant, nisi ex causa ab ordinario illius
loci priùs cognita &amp; approbata: Tum vt promotorum
Officij, vel denunciatorum personas omninò
non sustineant, feoda ampliora vel maiora,
quàm quae hijs constitutionibus, superiùs statuuntur,
non exigant.
            Quòd si plures quam superiùs est expressum deputati,
vel illorum aliqui praemissa violauerint, deputantes
si Episcopi existant, moniti per superiorem
supernumerarios dimittant. Inferiores verò
Episcopis Ordinarij, ab executione Officij suspendantur,
donec huiusmodi deputatos amouerint,
deputati autem ipsi ab Apparitorum Officio moueanter
perpetuò: Et si amoti non desistant, tanquā
contumaces Canonicis censuris coerceantur.
            Praetereà in causis Officij &amp; correctionis ne
quae fiant Citationes generales (quae vulgò Quorum
nomina dicuntur) nisi partes citandae veris
nominibus expressis per registrarium in ipsa schedula
citationi annexa, &amp; sigillo munita scribantur:
eadem
                  
                     
                  
                  que
                schedula ius dicentis manu subscribatur,

sub poena coertionis ecclesiasticae per Diocoesanum
delinquenti infligenda.
         
         
            De Registris in Ecclesijs saluae Custodiae committendis.
            ET quia Registra in ecclesijs (quorum permagnus
vsus est) fideliter volumus custodiri: Primùm
statuendum putamus, vt in singulis visitationibus
admoneantur ministri, &amp; oeconomi ecclesiarum
de Iniunctionibus regijs ea in re diligentiùs
obseruandis.
            Deinde vt libri ad hunc vsum destinati, quò tutiùs
reseruari &amp; ad posteritatis memoriam propagari
possint, ex pergameno sumptibus parochianorum
in posterum conficiantur: Iisque non modò
ex veteribus libris cartaceis transumpta nomina eorum,
qui regnante serenissima Domina nostra Elizabetha,
aut baptismatis aqua abluti, aut matrimonio
copulati, aut ecclesiasticae sepulturae Beneficio
affecti sint, suo ordine sumptibus parochianorum
inscribantur: Sed eorum etiam, qui in posterum
baptizati, vel matrimonio coniuncti aut sepulti
fuerint.
            Ac ne quid vel dolo commissum, vel omissum
negligenter redarguatur, Quae per singulas hebdomadas
in hisce libris inscripta nomina fuerint, ea
singulis diebus Dominicis post preces matutinas
aut vespertinas finitas, apertè ac distinctè per ministrum
legantur, die ac mense quibus singula gesta

sunt sigillatim adiectis.
            Postquam autem paginam aliquam integram
multorum nominum inscriptio compleuerit, tum
ministri, tum Gradianorum ipsius parochiae subscriptionibus
volumus eam communiri.
            Idemque in transumptis ex veteribus libris cartaceis,
paginis singulis fieri, sed diligenti, ac fideli
priùs habita collatione: neque verò in vnius cuiusquam
custodia librum illum, sed in Cista publica,
eaque trifariam obserata reseruandum putamus, ita
vt neque sine ministro Gardiani, nec sine vtrisque
gardianis minister quicquam possit innouare.
            Postremùm est, vt exemplar quotannis cuius
                  
                     
                  
                  que
               
anni auctae nominum inscriptionis ad Episcopi
Diocoesani registrum per Gardianos infra mensem
post Festum Paschatis transmittatur, &amp; sine feodo
vllo recipiatur, at
                  
                     
                  
                  que
                in Archiuis Episcopi fideliter
custodiatur.
            Quicunque verò in praemissis eorumue aliquo
deliquerit, is vt delicti qualitas Iusque postulauerit
puniatur.
            QVae omnia Capitula siue Constitutiones, omniaque
&amp; singula in eisdem contenta, Regia
Maiestas per suas Literas Patentes gerentes dat.
apud Westmonasterium decimo octauo die Ianuarij,
anno regni sui quadragesimo, ratificauit, confirmauit
ac stabiliuit, ipsaque ab omnibus regni sui
subditis vtrius
                  
                     
                  
                  que
                Prouinciae, Cantuariensis &amp; Eboracensis,

quatenus eorum aliquem concernunt, diligenter
exequenda, ac obseruanda authoritate sua
regia proposuit, promulgauit, &amp; per easdem Literas
Patentes sic per eos obseruari praecepit, iniunxit
&amp; mandauit, prout in eisdem literis Patentibus,
Sigillo magno Angliae sigillatis pleniùs liquet &amp;
apparet.
         
         
            
            
            
               ❧EXEMPLARIA
Licentiae seu facultatis
matrimonij abs
                  
                     
                  
                  que
                trina Bannorum
promulgatione celebrandi in singulis
Episcopatibus obseruanda.
            
               
                  ❧LICENTIA VBI
vter
                     
                        
                     
                     que
                   vel alter contrahentiùm
sub parentum vel gubernatorum
potestate existit.
               
                  R. Permissione diuina L. Episcopus:
Dilectis nobis in Christo D. C. Parochiae
de B, filio naturali &amp; legitimo
I. C. Parochiae de F. generoso, &amp; N.
O. puellae, fuiae naturali &amp; legitimae
B. O. Parochiae de M. nostrarum L.
Diocoeceseos &amp; Iurisdictionis, salutem: Cùm vos (vti
asseritur) ad solemnizationem matrimonij veri &amp; legitimi
de expresso consensu &amp; assensu parentum &amp; gubernatorum
vestrorum, ac vtriusque vestrûm procedere
decreueritis: Illudque in facie Ecclesiae cum ea qua fieri
poterit matura celeritate solemnizari facere &amp; obtinere
magnoperè desideretis: Nos volentes vt honesta haec vestra
desideria debitum celeriùs consequantur effectum:
Vt igitur matrimonium huiusmodi in Ecclesia de F.
(exprimendo Ecclesiam alterius contrahentium,

vel parētum aut gubernatorum suorum) per Rectorem,
Vicarium seu Curatum eiusdem ecclesiae Bannis matrimonialibus
vnica vice tempore solemnizationis eiusdem
matrimonij (vti moris est) publicè editis, liberè &amp;
licitè solemnizari facere &amp; obtinere possitis &amp; valeatis,
post cautionem fideiussoriam sufficientem ex parte vestra
interpositam, iuxta constitutiones authoritate regia
nuper editas: Dummodo vobis ratione consanguinitatis,
affinitatis, praecontractus, vel alterius causae cuiuscunque
de Iure prohibitae nullum legitimum in ea parte obstiterit
impedimentum, nec vlla lis, controuersia, seu querela
mota sit vel pendeat coram aliquo Iudice ecclesiastico vel
ciuili de matrimonio aliquo contracto vel allegato cum
alterutro vestrum, &amp; Ministro ecclesiae praedictae priùs
constiterit, vos ad huiusmodi matrimonij celebrationem
accedere de &amp; cum expresso consensu parentum vel gubernatorum
vestrorum, ac modò matrimonij huiusmodi
celebratio publicè in ecclesia de F. praedict. fiat inter horas
octauam &amp; duodecimam antemeridianas, absque tamen
praeiudicio Ministri ecclesiae de M. vbi dicta N. O.
Parochiana existit, Licentiam &amp; Facultatem tam vobis
contrahentibus, quàm Rectori, Vicario aut Curato ecclesiae
praedictae de signatae matrimoniū huiusmodi inter vos
solemnizandi sub modo &amp; forma superiùs specificatis,
iuxta ritus libri publicarum precum authoritate Parliamenti
in ea parte editi &amp; stabiliti, necnon omnibus alijs
Christi fidelibus eidem solemnizationi interessendi,
ex certis causis legitimis &amp; rationabilibus per nos approbatis,
quatenùs in nobis est, et Iura regni patiuntur in hac
parte, benignè concedimus &amp; impertimur per presentes.

Prouiso semper, quòd si alteruter vestrum clarioris
aut illustrioris conditionis sit quàm nobis suggestum est,
&amp; quàm ex cognomine &amp; additamento in hijs literis
insertis colligi facilè potest, aut si aliqua fraus in posterum
appareat vel falsitatis nobis suggestae, vel suppressae veritatis
tempore huius Licentiae obtentae: Tunc haec Licentia
nostra irrita sit ad omnem Iuris effectum ac si omninò
concessa non fuisset: Et eo casu inhibemus quibusuis ministris
(modò praemissorum aliquod eis innotuerit) ne ad
solemnizationem dicti matrimonij procedant, nisi nobis,
aut Vicario nostro in spiritualibus generali priùs consultis:
In cuius rei testimonium &amp;c.
               
                  The minister shall not solemnize this marriage,
without the consent of their parents or gouernours,
who are hereby licensed to marrie.
                  Si vtraque pars contrahens in viduitate existens ad
secundas nuptias conuolare facultatem petat,
tum omnes clausulae parentum consensum requirentes
omitti possunt, sed Parochiae vtriusque
contrahentis in Licentia exprimendae sunt, ac
Parochia vbi matrimonium celebrabitur, designanda.
               
            
         
         
            
            
            
               ❧THE COPY OF
a Bond to be taken vpon
euery license of marriage to be
granted before the granting thereof.
            
               
                  ❧THE OBLIGATION
to be in the vsuall forme in such
competent summe, as considering the estate of
the parties to be married shalbe by him who hath
warrant to grant license, thought conuenient.
               
                  THe condition of this obligation
is such, That if heereafter there
shall not appeare any lawfull let
or impediment, by reason of any
precontract, consanguinity, affinity,
or by any other lawfull meanes
whatsoeuer, but that the within bounden A. B. and
F. G. Spinster (or Widow, when the license is for a widow)
may lawfully solemnize marriage together,
and in the same afterwardes lawfully remaine and
continue like man and wife according to the lawes
in that behalfe prouided: And moreouer, if there
be not at this present time any action, sute, plaint,
querell or demand, mooued or depending before
any Iudge Ecclesiasticall or Temporall, for and
concerning any such lawfull impediment between

the sayd parties, nor that either of them be of
any better estate or degree, then to the Iudge at the
granting of the license is suggested: And also, if
they shall not solemnize this marriage without
the consent of their parents or gouernours: Lastly,
if the sayd marriage shall be openly solemnized in
the Parish church in the license specified, betwixt
the houres in the Constitutions confirmed by her
most excellent Maiesty, appointed, and according
to the forme of the booke of Common praier now
by law established: Then this present obligation
to be voide and of none effect, or els the same to
stand, remaine and abide in full power, strength,
and vertue.
               Where a Widower and a Widow do marry together,
there the clause of the parents consent is to be
left out of the bond, and all the other clauses to
stand.
               
            
         
      
   

