
   
      
         
            Querimonia Europæ diuisa in libros duos, quorum jam exit primus.
         
         
            
               1625
            
         
         Approx. 316 KB of XML-encoded text transcribed from 79 1-bit group-IV TIFF page images.
         
            Text Creation Partnership,
            Ann Arbor, MI ; Oxford (UK) :
            2008-09 (EEBO-TCP Phase 1).
            A00439
            STC 10570
            ESTC S114609
            99849834
            99849834
            15006
            
               This keyboarded and encoded edition of the
	       work described above is co-owned by the institutions
	       providing financial support to the Early English Books
	       Online Text Creation Partnership. This Phase I text is
	       available for reuse, according to the terms of Creative
	       Commons 0 1.0 Universal. The text can be copied,
	       modified, distributed and performed, even for
	       commercial purposes, all without asking permission.
            
         
         
            Early English books online.
         
         
            (EEBO-TCP ; phase 1, no. A00439)
            Transcribed from: (Early English Books Online ; image set 15006)
            Images scanned from microfilm: (Early English books, 1475-1640 ; 788:02)
         
         
            
               
                  Querimonia Europæ diuisa in libros duos, quorum jam exit primus.
               
               [2], 152 p.   
               
                  Per Guilielmum Stansby,
                  Londini :
                  M D cxxv. [1625]
               
               
                  The Roman numeral date is made with turned C's.
                  Partly in verse.
                  In two books; the second book has caption title.
                  Some print show-through.
                  Reproduction of the original in the British Library.
               
            
         
      
      
         
            Created by converting TCP files to TEI P5 using tcp2tei.xsl,
      TEI @ Oxford.
      
         
         
            EEBO-TCP is a partnership between the Universities of Michigan and Oxford and the publisher ProQuest to create accurately transcribed and encoded texts based on the image sets published by ProQuest via their Early English Books Online (EEBO) database (http://eebo.chadwyck.com). The general aim of EEBO-TCP is to encode one copy (usually the first edition) of every monographic English-language title published between 1473 and 1700 available in EEBO.
            EEBO-TCP aimed to produce large quantities of textual data within the usual project restraints of time and funding, and therefore chose to create diplomatic transcriptions (as opposed to critical editions) with light-touch, mainly structural encoding based on the Text Encoding Initiative (http://www.tei-c.org).
            The EEBO-TCP project was divided into two phases. The 25,363 texts created during Phase 1 of the project have been released into the public domain as of 1 January 2015. Anyone can now take and use these texts for their own purposes, but we respectfully request that due credit and attribution is given to their original source.
            Users should be aware of the process of creating the TCP texts, and therefore of any assumptions that can be made about the data.
            Text selection was based on the New Cambridge Bibliography of English Literature (NCBEL). If an author (or for an anonymous work, the title) appears in NCBEL, then their works are eligible for inclusion. Selection was intended to range over a wide variety of subject areas, to reflect the true nature of the print record of the period. In general, first editions of a works in English were prioritized, although there are a number of works in other languages, notably Latin and Welsh, included and sometimes a second or later edition of a work was chosen if there was a compelling reason to do so.
            Image sets were sent to external keying companies for transcription and basic encoding. Quality assurance was then carried out by editorial teams in Oxford and Michigan. 5% (or 5 pages, whichever is the greater) of each text was proofread for accuracy and those which did not meet QA standards were returned to the keyers to be redone. After proofreading, the encoding was enhanced and/or corrected and characters marked as illegible were corrected where possible up to a limit of 100 instances per text. Any remaining illegibles were encoded as &lt;gap&gt;s. Understanding these processes should make clear that, while the overall quality of TCP data is very good, some errors will remain and some readable characters will be marked as illegible. Users should bear in mind that in all likelihood such instances will never have been looked at by a TCP editor.
            The texts were encoded and linked to page images in accordance with level 4 of the TEI in Libraries guidelines.
            Copies of the texts have been issued variously as SGML (TCP schema; ASCII text with mnemonic sdata character entities); displayable XML (TCP schema; characters represented either as UTF-8 Unicode or text strings within braces); or lossless XML (TEI P5, characters represented either as UTF-8 Unicode or TEI g elements).
            Keying and markup guidelines are available at the Text Creation Partnership web site.
         
         
            
            
         
      
      
         
            lat
         
         
            
               Latin poetry, Medieval and modern --  Early works to 1800.
            
         
      
      
         
            2004-07
            TCPAssigned for keying and markup
         
            2004-09
            SPi GlobalKeyed and coded from ProQuest page images
         
            2007-07
            Lisa ChinSampled and proofread
         
            2007-07
            Lisa ChinText and markup reviewed and edited
         
            2008-02
            pfsBatch review (QC) and XML conversion
      
   
   
      
         
            
            
            QVERIMONIA EVROPAE, DIVISA IN LIBROS DVOS, Quorum jam exit primus.
            
               Robert Gordone
            
            LONDINI Per GVILIELMVM STANSBY. MDCXXV.
         
      
      
         
            
            
            QVERIMONIA EVROPAE.
            
               Inuictissime Caesar, potentissimi Reges, clarissimi
                     
                        
                     
                     que
                   Principes capita, lumina, decora
                     
                        
                     
                     que
                   orbis Christiani.
               
                  IAmdudum miserabiles filiorum memorum innumerabilium clamores in campo morientium audire potuistis. Audite jam, precor Europam ipsam &amp; matrem, &amp; senem, &amp; oppressam. Pagana perdiù fui, Dei gratia jamdiù Christiana sum. Et hunc mihi honorem habitum à Deo, vt Ecclesia Christiana Dei filia ac haeres, &amp; Christi cohaeres meum potissimum suo nobilitaret hospitio, honorum omnium duco esse maximum. Multas temporum mutationes, varias Mundi &amp; Ecclesiae vicissitudines obseruaui senex: &amp; cum Europaei filij mei in dies oriantur atque occidant, Europa mater superstes semper maneo testis praeterinorum temporum,
                     In Bohemia, Silesia. Morauia, Germania Palatinatu, Hessia, Valtolina, Gallia, Belgio, caeteris
                           
                              
                           
                           que
                         Europae partibus.
                   Nuntia calamitatum. Sed, ne longè abeam, intra quadriennium proximè elapsum quot centena hominum ciuili bello in orbe meo consumpta sint millia faciliùs possum lugere, quàm dicere. pinguescere profectò campi mei, amnésque fluere sanguine Christiano, proh

dolor, proh pudor▪ Christianorum manibus fuso videbantur.
               Quae sit horum causa motuum, post videro: hoc tantùm in praesentia dico, nullam posse dari causam justam, cur homines professione saltem Christiani mutuo se eam crudeli marte conficiant, vt homines estis, si vlla vobis insit humanitas, mitiores hominibus esse debetis. Festiuè laudat orator praetorem quendam,
                     Cicero in ep. ad curionem.
                   cujus in prouincia nullis est facta vis, nullis insidiae positae, nisi pantheris. &amp; certè jucunda praemia pauidorum leporum ac ceruorum, noxiarum verò vulpium &amp; luporum venatores vtiles viciniae praedas captare ducuntur. hominum verò venatores &amp; comestores cùm crudelem ipsi voluptatem capiunt, tum intolerabilem alijs miseriam inferunt. Iam percipio sensum fabulae, qua Prometheus defectum è varijs animalium particulis animum principi limo, indidisse fingitur, &amp; immundiciem à verre, vafriciem à vulpe, rabiem à lupo, iracundiam à leone sumptam apposuisle stomacho humano: alioqui certè nunquam homo tam belluinam naturam ostenderet. Sed simul illud intelligo feroces principum animos ingenuis artibus emolliri, vitiosósque humaniore disciplina, generosáquo educatione corrigi solitos, vt alios exemplo suo dirig
                     •
                  
                  rent, suisque praesidium &amp; solatium subditis afferent.
               Audieram, cùm jam puella regia educarer in aula patres mei, elegantem fabulam, qua propter Helenam lento Barbariae collisa bello fingitur Graecia. In qua sapiens Poëta saeuum Bellodae ludum, stultósque regum &amp; populi taxauit aestus, caeteráque principum deliria, subditorum infortunia notauit: praecipuè graues discordias leui de causa motas, quarum principia libidinem, auaritiam, ambitionem, vindictae cupidinem, imperijsitim grauiter exagitauit: adul
                     •
                  erum paridem, calchantem sacerdotem belli farem, vafrum Vlyssem, furiosum Aiacem, saeuum Achillem, iracundum Agamemnonem, Lapithas ebrios scitè descripsit, vt mores Graecorum in alijs cautè reprehenderet. In hoc theatro Graeciae senem 
                     •
                  am Europam

actam fuisse planè sentio atque perspicio, quae principibus Europaeis propter Helenam Romanam inter se dissidentibus externo Barbariae consumpta bello quotannis expecto meum interitum, nisi malis domi gliscentibus quàm maturrimè occurratur.
               Videram autem post in orbe meo, populo Romano tum rerum Domino, republica libera Romam factam saepè scenam plurimarum hujusmodi Tragoediarum. Ilias esset recensere ciuiles discordias omnes alias ex alijs satas, ciuilium bellorum consequentium semina ab hominibus dominandi cupidis occultè jacta, vt vrbs illa nobilis aliarum victrix suis tandem attrita victáque viribus, vel ab externo hoste timeret exitium, vel à praepotente patricio seruitutem. quod timuit, tulit. Nam hisce suis discordijs intestinis inuexit Hannibalem, euexit Caesarem. Non deerant, alij qui libertatem suam honestè defenderent, v
                     •
                   Cato &amp; Brutus; alius qui specie defensionis persidè proderet, vt C. Pompeius, qui parem ferre non poterat, alius, qui palàm inuaderet, vt C. Caesar, qui priorem non ferebat, sibíque subigebat omnia, praeter atrocem animum Catonis, qui suis manibus mori maluit, quàm seruire quòd more maluit, laudo, quòd suis manibus, condemno. Sed ita nec viuere potuit Cato post libertatem, nec libertas post Catonem. Inde grauer sequutae virorum illustrium mutuaeqúe caedes. Caesarem occidit Brutus, Brutum Antonius; Antonium Octauius, Octauius factus jam populi Romani dominus dominatum ad successores suos Caesares transtulit: quem Aquila tamdiù tenuit, donec vel desidia, vel dissidio Caesarum ferocissimis gentibus Gothis &amp; Vandalis Italiam inuadentibus, Hunnisque vastantibus Europam, occidentali imp
                     •
                  rio jam collapso,
                     Valentinian
                           •
                         terti
                           •
                         imperante.
                   aues reliquae nobiles suam quaeque plumam repetentes Aquilam jam propè implumem reliquissent. Quo tempore etiam Cornix ipsa permultas Aquilae plumas surripuit: &amp; posteà regijs inter sese discordantibus auibus, astutia sua saepè commissis, regias etiam pennas suffurata est. Ita Cornix surreptit superba plumis, furtiuis armata

pennis ijsdem ipsis, quos spoliauit, imperatoribus ac regibus valdè terribilis euasit.
               In hoc etiam speculo viuam illorum imaginem temporum, quae consequuta sunt, intueri licet, si statum Christianae spectemus Ecclesiae. Nam postquam Christus cum Euangelio sua veniens aliam libertatem aliam orbi pacem dedisset, id est, spiritualem &amp; coelestem, ejusque non vnum aliquem Apostolum principem sibi vicarium, sed omnaes ex aequo, monarchiam sibi ipse retinens; aristocraticos custodes reliquisset, populus suis addictus vitijs liberatori pacificare bellis, rectores Apostolorum successores de dominio inter se contendentes, primò vnum extulere pontificem, cujus successores discordijs suis intulere Mahumetum, vniuersalis propè episcopi synchronon. Non deerant aliqui ex huius pontificis decessoribus, qui libertatem Euangelicam etiam ad mortem defenderent, alij partim aliundè partim ex illius sucessoribus orti, qui deprauarit, &amp; perfidiosissimè proderent, vt Haeretici Arrius, Marcion, Eutices, Nestorius, Pelagius: donec ex illis planè compositus omnibus libertatem Ecclesiae palàm muasit ille Antichristus. quem dum quidam christiane nobiles Bruti spiritualitèr jugulant, ab codem corporalitèr jugulantur. Ipse regnat intereà, &amp; in innocentium sauguine tripudiat, non vt Octauius, sed vt Antonius: quod vtut ille, dum sibi dominatum quaereret, inuitus induxit Octauium: sic pontifex dum de dominio contendit, vnum inuitus sibi totique Europae dominum imponet, vel dissidijs suis Europae dominis vnum inducet dominum O
                     •
                  tomannum. quod vtrunque Dens clementissimus omen auertat.
               Ac saepè quidem antehac ciuiles discordiae vestrae Ottomannum in meos sines attraxerunt: qui maximam mei partem orientalem praereptam Christo nostro possidendam dedit suo Mahumeto. &amp; nuper bellum ciuile Germanicum inter Caesarem ac suos principes infoelicitèr excitatum Osmundum imperatorem Turcicum furiosum adolescentem cum ingenti exercitu poene ouantem

intulit in munitissimum orbis Christiani Antemurale meam, Poloniam. Quae res imperatori Turcico domum reuerso statim exitio fuit mallem fuisset imperio. Non sic semper regiones meas sibi finitimas, quas arator solitus scindere vomere, bellator insolens premeret vngula, sererétque sulcos meos non semine, sed sanguine, &amp;, quod maximé lamentor, Christiano: qui ab immanis homicidae manu fusus, sinu misericordi receptus meo, ad Deum justum clamare de terra, &amp; vindictam poscere non destitit. Donec Osmundus ferox, velut alter Senacharib, post Iudaeam frustrà attentatam, domum reuersus sus à suis confossus interijt. Nihil est sanguinis clamore vocalius, qui ferit ense, feré perit ense, quòd expiandam caede caedem, cruore cruorem diuina mundi moderatrix justitia censeat.
               
               Sed nihil me grauius angit, quàm quòd duo populi ambo Europaei, ambo Christiani, bis vterini, semelortu, iterùm spiritu, in opprobrium deitatis Christi sui in meo rursùm vtero colluctentur, &amp; tanquàm cadmaei fratres metuis concidant vulneribus. vtinam vt Christi gerunt nomen, sic imitarentur mansuetudinem. vtinàm in Christo conuenirent, saltèm eatenùs, ne propter fidem ad mutuas caedes concurrerent. sed nunquàm conuenient. Ita meo semper periculo tumultuantur. ego ringor intereà, ego laceror in dies. Nec in cujus post Deum sinu justissimas deponam querelas meas, nisi in vestro, clementissimi reges, non reperio. Nullus adhuc rex Europaeus cruentas hasce lites componere laborauit, nisi Britannicus. Cujus vtinam caeteri reges piam &amp; principe verè Christiano dignam moderationem retinerent. Sed vereor ne pontifex, &amp; belli potiùs quàm verbi tubae sanguinarij Iesuitae Christianum optimi regis Consilium clàm impediant. Hìc filio cuidam meo non tam ars, quàm dolor &amp; indignatio versum expressit. tanta rei indignitas, tanta fundi mei calamitas videbatur, vt exclamaret cum poëta pauculis verbis immutatis:

                  
                     Quò, quò scelesti ruitis? aut cur dexteris,
                     Aptantur ensis conditi?
                     Parúmne campis atque Neptuno super
                     Fusum est fratern
                           •
                         sanguinis?
                     Non vt superbas Aemuli Bizantij
                     Romanus ances vreret:
                     Aut sa
                           •
                        nus Ottomannus vt descenderet
                     Sacra catenatus via:
                     Sed, vt secundùm vota Turcarum, sua
                     Europa cadat Dextera.
                     Neque hic lupis mos, nec fuit leonibus
                     vnquam, nisi in dispar feris.
                     Furórne coecus, an rapit vis acrior?
                     An culpa? res
                           •
                         onsum date.
                     Sic est: vt olim frater murum Romulus.
                     Causatus occidit Remum.
                     Et nunc Abele Cainus occiso Italus
                     Impunè causatur fidem.
                     Bis immerentis fratis in terram fluit
                     Sacer nepotibus cruor.
                  
Scribit author satis locuples meteranus longè jam antè inter pontificem conuenisse, &amp; inter non imperatorem Germanicum, sed archiducem Gretsianum, ducémque Bauaricum, vt id facerem quod fecerunt, id est, vt copias suas vario praetextu ad reformatam Ecclesiam eradicandam conuerterent: quemadmodùm antè Paulus tertius Carolum quintum magnis &amp; equitum &amp; peditum copijs adjutum suis ad eandem actionem commouisset. At nunc quidem Bauaricus Palatinatum à Pontifice quasi sumptus &amp; laboris sui praemium, vt feudum ab Ecclesia tenendum accepit.
               Non mirabar certè, pagana cum essem, factióque magna jam esset in coelo, dea cum dea, deus cum deo litigaret, sic vt Saturnum patrem Iupiter filius de regno deturbare dictus sit, Graecos &amp; Romanos ethnicos talium vel exemplo daemonum, vel studio partium capitalibus interse odijs dissensisse. Sed cum pax jam esset in coelo,

eámque Christus seruator noster cum Patre &amp; Spiritu suo non modò voluntate, sed natura consentiens secum in terram detulisset, &amp; cum doctrina, tum exemplo suis praeijsset, vt pacem inter sese atque amorem firmissimè colerent: christiana jam facta mirabar discordias inter Christianos tam mortiferas serí potuisse ac foueri. Sed si populus insaniret, &amp; fureret, sacerdotes tam furiosos &amp; insanos minimè putabam fore. Non erat nouum cum adulter Iupiter, incesta Iuno, Venus meretrix, fur Mercurius, Mars homicida, pro dijs in orbe colerentur: sacerdotes &amp; populū trāsfusis è coelo vitijs dearum deorum
                     
                        
                     
                     que
                   extitisse imitatores suorum. Sed cum potentissimus Dei filius omnes illos improbissimos daemones è templis suis ejecisset, idémque sanctissimus omnis continentiae, patientiae, humilitatis, mansuetudinis discipulis suis perfectissimus author atque exemplar praeluxisset, speratam fore, vt discipuli, praesertim sacerdotes diuinum magistrum suum propius exprimere moribus conarentur atque effingere. Sed inducor, vt credam daemones iratos, quod Christus eos expulisset è templis suis, in quorundam sacerdotum immigrasse animos Christi spiritu destitutos, vt illos facibus suis ad omne flagitium atque facinus incenderem. vt rex sapientissimus in visione turbarum eorum cum idololatriam, tum homicidia veneficia, fornicationem, &amp; furta graphicè depinxit.
               Noueram multos hujus pontificis decessores sanam sidem, purúmque cultum, sanctis moribus exornasse: próque ea side mortem à paganis imperatoribus illatam patientèr tulisse, quam nunc in alijs ipsi jamdiú crudelitèr persequuntur. Vnde accidit, vt ego, cùm Romam, cui priùs adhaeseram, à fidei cultusque sui puritate primitiua perspicerem discessisse, ne, eodem cum ipsa tandem implicarer exitio ab ejus societate in reformatae Ecclesiae sinum secesserim. Nam vt siquis in sole cum alijs ambulet, etiamsi aliam ob causam ambulet, fit natura tamen vt coleretur: sic cum in renati Euangelij sole cum meis filijs obitèr ambulo, sentio me ipsa Christi spiritu

sensim quasi coloratam. &amp; sum nonnunquam in speculis, obseruans differentias vtriusque Ecclesiae, Pontificiae &amp; Reformatae. Reformata nihil curat, nisi quod scriptum est; Pontificia adjungit etiam scripto, quod traditum est. illa quid verum, haec quid vsitatum. illa quid pium, ista quid commodum, illa quid hominem aedificet internum, haec quid delectet atque ornet externum. illa quid salutare spiritui, haec quid plausibile sensui. Nisi quòd statis jejunijs, cilicijs, vigilijs, flagris, coelibatu internam immundiciem tegere, fictámque sanctimoniam affectare conetur. sed attendit illa, quid Deus mandet: ista, quid homo decernat. Grauis homo, sed homo. Nihil enim in papam animo dicam inimico denique reformata contrarium sibi errorem vel mulcta pecuniaria plectit, vel carcere, vel exilio, Nisi cum perduelliorum jungatur: pontificia repugnantem sibi sententiam, quam haeresim appellat, capite plectit, ferro flamáque persequitur. Non satis, vt ego arbitror, consideratè. Nam isto nimio rigore, &amp; Martyrum illustrauit patientiam, &amp; regum elicuit misericordiam, &amp; multitudinis vrsit defectionem. Suspicabantur enim omnes boni, non esse veram illam religionem, quae nisi tantae sanguinis effusione constare non poterat.
               Et cùm mores vtriusque Ecclesiae considero, non nego suos reformatis esse naeuos: vitia erunt, donec homines, quae tamen pontificij in reformatis vehementiùs, quàm par est, exaggerant, sed vt in veste candida labes &amp; macula faciliùs, quàm in nigra deprehenditur: sic in vita euangelici peccatum faciliùs notatur, quàm in vita hominis pontificij: nec inficias eo, in reformatis ecclesijs, quae parsequutionis metu tenentur, astrictiorem esse: quae persequutiones metu liberantur, vt in rebus prosperis accidit, solutiorem disciplinam.
               Sed pontifex in illis non peccata persequitur, sed fidem. Hic ego paucis pontificem appello, personam te diuinam dicis, vicariam Dei. Túne igitur, ô pontifex, sic animas instruis, vt corpora destruas? Hoc non est

diuinitatem induere, sed exuere humanitatem. Non pontificem agere, sed carnificem, nec vicarium Dei sed diaboli. pastor vniuersalis dici cupis. Non verba sed res oportet praestat istuc mihi. Tria sunt pastoris munera, pascere gregem, orare pro grege, mori pro grege. Gregem autem vel fame, vel veneno enecare, gregem execra
                     •
                  , gregem deglutire atque deglubere, vtrum vobis, ô reges, pastoris an lupi partes videntur? At haeresim morte mulctandam putat, in quo semper principium petit, &amp; sumit pro concesso, quod positum est in quaestione. sed nunquam bonis viris in Catholica ecclesia placuit, vt haeretici morte mulctarentur.
                     August. epist. 
                     
                        •
                     27▪
                   voluerunt viuere, vt resipiscerent, non trucidari, vt perirent. multae leges imperatoriae latae, vt castigarentur, nullae vt occiderentur. Dominus ipse non vetuit conuentus haereticorum dissolui, ora ijs obstrui, sermonis libertatem ijs praecludi: sed vitam eripi vetuit, vt ait Chrisostomus.
                     Chris homilia in Ma
                           •
                        . 47. Quo crudelius Lateranensis Concilij decretum semper mihi visum est haereticis comburendis: blasphemos, idololatras, homic
                     ••
                  as, perduelles lex diuina, &amp; patrum constitutio morte mulctauit, haereticos corrigendos censuit, non occidendos, nisi Arrianos, qui Christi diuinitatem oppugnarunt, nisi Manichaeos, qui daemonem pro Deo agnouerunt; &amp; sacram eucharistiam foedissimè conspurcarunt. Sed quae tandem est ista tam grauis haeresis, quam pontifexferro flammáque persiquendam statuit. Nisi panem consecratum, inquit, deum tuum esse credideres, vstuladerê. Itane? guito panem post consecrationem, post etiam video fractum, Scripturam audio fundamentum fidei meae, cum sacramentum post consecrationem saepius panem, semel fructum vitis appellet, intelligo causam cur post remancat substantia, vt seruetur analogia: &amp; tamen vstulabòr, nisi credider
                     •
                   verum id esse, quod sensus abhorret, ratio refellit, fides respuit? Num aequum putaret pontifex; vt ipsum Turca combureret, quòd deum suum deuoret? Minimé, credo. &amp; tamen ipso alijs, nisi portentosum dogma verum esse crediderint,

ferrum flammámqum minitatur. Dura lex, vt filij mei occidantur, suspendantur, exsecentur, exurantur, nisi crediderint viuificum Christi corpus ab impijs, a muribus, à canibus, a porcis comedi? Haeccine vobis, ô reges, ratio satis idonea videtur, cur tot hominum myriades tam immanitèr trucidentur? O spectaculum diabolis gratum, hominibus vero atque angelis luctuosum. Interea pontifex, vt Pilatus, lauat manus suas, dicítque à se neminem occidi, sed haereticos à se condemnatos brachio saeculari puniendos tradi. En, reges, ad vos vaser homicida omnem cum conscientiam sceleris, tum inuidiam facti sui transtulit.
               Nondum filios meos reformatos ex professo plenèque defendo: Rogo primùm vt pontifex parcat humano sanguini: secundò, vt Europaeo: tertiò, vt Christiano. quia filij mei credunt omnia, quae continentur tribus symbolis, &amp; qüatuor primis concilijs Tumenicis. Quod si pontifex humanum sanguinem sitiat, fundat Turcicum, ne fundat Europaeum: fundat Mahumeticum, ne fundat Christianum. Athenienses prude
                     ••
                  issimos homines, cum externus immineret hostis, domesticarum omnium injuriarum amnestiam induxisse accepimus, vt conjunctis animis atque armis hosti communise opponerent. Quod idem exemplum Romani veteres simili tempore renouarunt, cum Hanibal esset ad portas, vt quas injurias partes diuisae altera alteri remittere non posset, easdem omnes periclitanti jam communi patriae condonarent. Narro vobis, ex domestica discordia vestra, vana vates sim, Europae certum auguror interit
                     •
                  m. ventura probentur praeteritis. Nonne Constantinopulis in varias factiones dissecta, eóque recusans gazas suas in vrbis defensionem tempestiuam impendere ab imminentibus Turcarum copijs occupata atque direpta est? Nonne discordiae vestrae barbaros in Graeciam à vobis neglectam attraxerunt? Nonne graues vestrae contentiones hostem in Pannoniam à vobis desertam inuitarunt, caeterásque partes mei orientales? Nonne nuper ciuile

bellum Germanicum post pugnam à nostris in Dacia infoelicitèr commissam superbum tyrannum induxit in Poloniam? O Graecia, ô Pannonia amissae nostro dissidio &amp; desertione, ô pudor, ô domus Ottomanica probrosis altior Europae ruinis. Nonne si vestrae discordiae, vt coeperunt, inualuerint, hostem astutum &amp; potentem, &amp; omnes rerum gerendarum opportunitates obseruantem in Austriam, &amp; in Italiam iterum inferent, atque adeò in Viennam &amp; in Romam ipsam inducent? ô papa non modò haereticorum, vt vocat, sed catholicorum suorum sacra pernicies. Hìc alius mihi filius meus communis periculi timore &amp; dolore commotus graues hos
                     •
                  e versus effudit.
               
                  Improbe, quò iugules hostes, ingulabit amicos?
                  Si non vis nostris parcere, parce tuis.
                  Non impunè tuos Turca, Polonia, campos
                  Proijciens ignet vngula pressit equi.
                  Ac ne post vereor te verboret, Austria, stammas
                  Inferat &amp; tectis, clara Vienna, tuis.
                  Labentem
                        
                           
                        
                        que
                      diù Turcae suriosa superb
                        •
                     
                  
                  Ne pede Caesar
                        •
                     um prer
                        •••
                      
                     
                        •
                     a thro
                        ••••
                     .
                  En metuo iam. Roma, tibi, soruitia co
                        ••
                     o
                  Barbarus mijciu
                        •
                      
                     
                        ••
                      iuga T
                        •
                     rca tuo.
                  Et ne, papa, tua reg
                        •••
                      Mab
                        •••
                     tus in auta.
                  Et, quod fecisti, 
                        ••
                      pastare ma
                        ••
                     m.
                  Ac postrema 
                        ••
                     bi sobolos infausta pare
                        •
                     ti
                  Acceleret fat
                        •••
                      ne Iesuit a taum,
                  Iam fauco, Iesuita, tibi, ne fangu
                        •••
                      p
                        •••
                     
                  
                  Sub Mussub
                        ••••
                     is s
                        •
                     nguinolente lua
                        •
                     .
                  Tunc panges tristes elegos fero
                        
                           
                        
                        que
                      dolebi
                        •
                     
                  
                  Orbens dissedijs diss
                        •
                     luissa tuis.
                  Et frustrà dices, ô si pax illa coisseo
                  Regis pacifici conciti anda ma
                        ••
                     .
                  Impius hac tam cultanouasia Turca tonebit?
                  Barbarus Austriari i
                        •
                     gera pulobra soli?
                  En quò christiadas miseros discordia duxit?
                  En quibus hospitibus noster aratur ager?
                  
                     Quàm saperes, si sic semper Iesuita, timeres
                        •
                     
                  
                  Sed tu more phrygis phrygis post tamna sapis.
                  I am sape, iam
                        
                           
                        
                        que
                      feres zelum praetendere factis
                  Desine, flagitijs nomina sancta dare,
                  Tandem idola Deo
                        
                           
                        
                        que
                      homini
                        
                           
                        
                        que
                      exosa relinque,
                  Desine sanguinibus commaculare manus.
                  Turca Dei flagrum. idoles incensa seuera
                  In te zelotypi canduit ira Dei.
                  Dum gemmis stultè decoras idola, prophanos
                  Atque auidos Turcas in tua templa vocas.
                  Dum
                        
                           
                        
                        que
                      seris lites inter mea regna cruentas,
                  Immanes Turcas in mea regna trahis.
                  "Christiadas omnes minuis, dum diuidis, ipsum
                  "Dissidium, vobis afferet excidium.
                  Europam prodis Turcae, Iesuita, tuorum
                  Dum furijs, proprijs viribus icta ruit.
                  Nam protestantum dum propugnacula vertis,
                  Praesidia Europae dimidiata facis.
                  Sic per te cantabit Io modò Turca triumphe,
                  Europa at moestas concinet Iliadas.
                  Tu Chorus in scena pullatus fortè superstes
                  Deflebis Romae tristia fata tuae.
                  Quòd panem non credo Deum, me papa trucidat,
                  Papam Turca, suum quòd voret ille Deum.
                  Quòd minimè simulachra colam, me papa cremabit,
                  Papam Turca premet, quòd simulachra colat.
                  Papam Turca vices nostras vlciscitur, ille
                  Christicolis veris inuidet iste nothis.
                  Quam
                        
                           
                        
                        que
                      diù nostrum fundos, Iesuita, cruorem,
                  Fu det Turca, Deo sic statuente, tuum.
                  "Qui ferit ense, ferè perit ense, pianda supremo
                  "Iudicio caedes caede, cruore cruor.
                  Si sapias, motos fluctus compone, nec vnquam
                  Bella mous nostris, exitiosa tuis.
               
               Pontificium animum non mouebunt tanta pericula vel publica velsua; at vestros, spero, regales animos commouebunt. Videtis &amp; rempublicam &amp; ecclesiam quotannis

in stiminum adductas esse discrimen. quae quasi duae pupillae a Deo commissae fidei vestrae misericordiam vestram implorant: ecclesia pro vobis Deo quotidié supplicat, quemadmodum monuit D. Paulus,2. Tim.
                   vt imperio vestro subditi vitam pacatam &amp; quietam agant cum omni pietate &amp; honestate. Quo loco Apostolus pacem domesticam pietatis &amp; honestatis optimam nutricem esse censuit. Non est dubium, quin sit aliquod bellum justum, quod cum externis hostibus geritur, vt pia pace domi pertruamur. ideò bellum justum fidei exercitium, quod píj reges cum hostibus ecclesiae reíque publ. gererent, idem Apostolus existimauit. Heb. 11. Nec inficias eo, reges jure posse etiam rebelles subditos armis coërcere sed homines quietos Deo suo ex verbi sui praescripto humilitèr seruientes, neg
                     •
                  que suo fidelitèr obsequentes ex pontificis vel imperio vel rogatu bellis affligere, periniquum videtur. Non r
                     •
                  di
                     ••
                  re tales est opprimere, quid est igitur innocentes diuexare? verum ecclesiae causam adhuc non agam apud majestatem vestram, cujus statum plenius postea filij mei demonstrabant in qua aeterna quidem omnium nostrûm salu
                     •
                   agintur: Nunc agam causam reipublicae, in qua temporalis omnium nostrûm incolumitas decernit. ponite vobis ante oculos Europae flebilem speciem,
                     Respublica cal
                           •
                        
                        mitosa.
                   &amp; ad commouendos animos vestros necessariam: vrbes meas captas, domos direptas, templa spoliata, matronas &amp; v
                     •
                  gines constupratas, parentes coram filijs, filios coram parentibus trucidatos: omnia mihi vitae subsidia eripi, rem pecuariam destrui, agriculturam deseri, mercaturam tolli terra latrocinium, mari pyraticam exer
                     •
                  eri
                     ••
                   grassari pen
                     ••
                  am, famem, pest
                     •
                  m, belli tructus acerbiss
                     •
                  mos: silere
                     ••
                  g
                     •
                  s, jacere scientias, pollui mores nec hominum curam, nec Dei metum esse vllum: sed &amp; rempublicam &amp; ecclesiam tam lamentabilitèr affligi, vt carum status sanè, calamitosissimus vix longa videatur pace recreari posse. Hic vosigitur, ô reges &amp; principes, respublica primum implorat. Caesar Augustus. Viuit in memoria grata Europae, sempérque

viuet corum imperatorum gloria quamuis ethnicorum, quibus id propositum fuit, vt rempublicam copijs diuitem, opibus firmam, gloria amplam, virtute honestam efficerent. Inter quos Caesar Augustus eminet, quem maximum bellatorem fuisse accepimus, qui vindicatis patris interfectoribus, victórque ciuilibus bellis omnibus, nouissimè Antonio ad actium nauali pugna superato, quocum duodecim annos rempublicam tenuerat, triumphator orbis totius, pacísque perpetuae restitutor, per quatuor &amp; quadraginta annos rexit imperium, agris vbertarem, artibus nitorem reddidit, vrbémque Romam optimis institutis &amp; legibus magnifieisque operibus exornauit, &amp; septuagesimo sexto aetatis anno, cum quinquaginta sex imperasset, nolae obijt: eò foelicior, quòd Christus seruator orbis potiùs sub pacifico Augusto, quàm sub belligero Caesare volucrit nasci: atque hunc pacificum principem parentem patriae primùm atque Augustum nominatum legimus. Sequuti sunt illum multi tyranni, qui rempublicam miserè dissiparunt, quorum exosa mihi memoria est: donec ventum est ad Flauium Vespasianum,
                     Vespasianum.
                   qui fessam atque labentem rempublicam recreauit: nam per docem annos, quibus imperio praefuit, singulari studio ac prouicentia rempublicam administrauit: Hierosolymis expugnatis domi cum Tito filio triumphauit.
                     Titus.
                   Nulla re vtilior reipublicae quàm quòd Titum successorem reliquit, delicias generis humani: cujus breuius imperium vt putabatur, perfidia fratris Domitiani, patri fratríque dissimiles, caede multorum illustrium virorum inuisi, &amp; tandem conspiratione sublati. duos Flauia familia justor imperio dominos genuit: tertium Caligulae simillimum aut Neroni, de quo scitè scripsit nescio quis, 
                     Vix tanti est habuisse illos, quiae dona honorum
                     Sunt breuia, aeter
                           •
                        um, quae nocuêre, dolent.
                  
               
               
                  
                     Nerua.
                  At Nerua statìm, sed non diù solabatur rempublicam quam rexit anno vno, mensibus quatuor. de quo verè Martialis,

                  
                     Contigit Ansonia procerum mitissimus Aulae
                     Nerua, licet t
                           •
                        t
                           •
                         nunc Helicone frui.
                     Recta fides, hilaris clementia, canta potestas
                     Iam red
                           •
                        unt, longiterga dedêr
                           •
                         m
                           •
                        tus.
                     Hoc populus gentes
                           
                              
                           
                           que
                         tibi, pia Roma, precantur,
                     Dux tibi sit semper talis, &amp; iste diù.
                  
               
               Quod additum est, quia tum propè sexagenarius erat. Neruae quidem accommodari meliús poterant preces illae, quibus Poëta adulabatur Domitiano.
               
                  Summe Dèus, seruato ducem, seruato senatum,
                  Moribus hic vixae principis, ille suis.
               
               Porrò nerua successore foelicior Trajano,
                     Traianus.
                   quàm Augustus Tiberio. quem talem progenitum vxoris impulsu non inuitus tamen reliquisse creditur successorem, vt Tiberius Augustum facerer desiderabiliorem. quanquam ne Trajanum quidem sine exceptione laudamus. Tiberius Christianis mitior, quàm Trajanus, sed suis Trajanus aequior, quàm Tiberius. Quanta autem fuerît in Trajano bonitas acclamationes principibus exhiberi solitae testantur, cum illis foelicitatem Augusti, bonitatem Trajani adprecarentur. quem etiam epistolis Plinianis factum erga christianos legimus mitionem fuisse. Sed nihil Antonino lenius, qui pij cognomen meruit.
                     Antoninus.
                   Nam per annos tres &amp; viginti nullum sub eo bellum fuisse scribitur. Amor &amp; timor gentium in eo certare videbantur. timebant gentes illi bellum mouere, quem vt numen placidum venerantur. amari etiam se putabant ab imperatore, quem non aneò gloriae cupidum videbant,
                     Iacobus Britannicus.
                   vt per aliorum damna caedésque cum appeteret. verè pacificus princeps, regum pater, septuagenarius obijt. Haeredem 
                     •
                  utem inuenit non in familia, sed in republica M. Aurelium Antoninum, non minùs paci deditum,
                     M. Aurelius.
                   sed magis bello vtilem, vt tum tempora reipublicae requirebant. Nam omni tum septentrione saeuiente, persis vastantibus orientem postquam illos per verum principem generum &amp; consortem imperij attriuisset, Marconiannos &amp; Quados ipse de
                     •
                  ic
                     •
                  , Christianae legionis adjutus non armis

modò,
                     Legio fulminatrix Christianorum.
                   sed precibus, vt ad senatum scripsit ipse, vnde christiana legio dicta fulminatrix, quae pluuiam à Christo suis, fulmen hostibus impetrasset, desideratissimus princeps mortuus, tam incommodum reipublicae relinquens filium commodum ipse tam bonus hoc vno patriae, quod genuit, nocuit. vt contrà Heliogabalus monstrum generis humani profuit hoc vno moriens, quòd orbus adoptauit consobrinum haeredem Alexandrum Seuerum.
                     Alexander Seuerus.
                   justissimum principem, qui illud &amp; ore &amp; opere christianum theorema vsurpauit, quod tibi fieri non vis, alteri ne feceris. &amp; aulicum quendam suum, qui multos subditos quaestuosis sibi mendacijs expilasset, fumo suffocandum censuit, quòd fumum vendidisset. sensit nobilis imperator, quod princeps non modo seipsum populo suo justum, sed omnes etiam ministros suos praestare deberet. qui hostibus externis debellatis domi pacem aluit. princeps summa in viros bonos beneuolentia, &amp;, quae praecipua dos principum, singulari in omnes clementia, vt ejus incruentum fuisse dicatur imperium, christianis etiam fauit, Christi cultor occultus essem improba,
                     Probus Imperatos.
                   si probum imperatorem omitterem, vltimum, quem afferam, ethnicorum, sarmentarum victorem hostium externorum, domitorem tyrannorum domesticorum, adeo tamen pacis domesticae studiosum, vt ei sua quaedam inuidiam pepererit apud milites audita vox, necessarios ampliùs non fore milites, vbi hostes deessent, quos nusquam virtute sua futuros, propediem sibi propediem sibi promittebat. rectius fecisset, si siluisset, rectissimè cognomen probi meruit, quem omnes norunt caeteram liberalissimum tantum ciuilis fuisse parcissimum sanguinis.
               Proposui vobis, ô principes christiani, clarissima specula, in quibus patres, aut decessores vestros, atque adeò vos etiam ipsam ipsos conspicere possitis: qui rempublicam: pace, ac omnium rerum opulentia, &amp;, quod longè maximum est, justitia &amp; honestate &amp; artibus ingenuis florentem conseruarunt, domitis priùs externis

hostibus, &amp; perduellibus interdum bello repressis. vt imperium Augusti non minùs verè, quàm elegantèr ab Horatio depictum versibus pueri legistis. 
                     Tua, Caesar, aetas
                     Fruges &amp; agris rettulit vberes,
                     Et signa nostr
                           •
                         restituit Ioui
                     Derepta Parthorum superbis
                     Postibus, &amp; vacuum duellis
                     Ianum Quirini clausit, &amp; ordinem
                     Rectum, &amp; vaganti fraena licentiae
                     Int
                           •
                        cit, emouit
                           
                              
                           
                           que
                         culpas,
                     Et veterum reuocauit artes.
                     Per quas Latinum nomen &amp; Italae
                     Creuêre vires, fama
                           
                              
                           
                           que
                         &amp; imper
                           •
                        
                     
                     Porrecta maiestas ad ortum
                     Solis ab Hes
                           •
                        erio cubili.
                     Custode rerum Caesare non furor
                     Ciuilis, aut vis eximet otium,
                     Aut ira, quae procudit enses,
                     Et miseras inimicat vrbes.
                     Non qui profundum Danubium bibunt,
                     Edicta rumpent Iulia.
                  
Caeteráque ab eodem in odo altera de pacato Caesaris imperio scripta dulcissimé: ode 5. car. 4. ad Augustum vt tandem in vrbem rediret. quibus ego fideles Anglos nuper vsos credo versibus, vt peregrinantem suum desyderatissimum Carolum dom
                     •
                  m reuocarent.
               
                  
                     Lucem redde tuae dux bone patriae,
                           Carolus.
                        
                     
                     Instar veris enim vultus vbi tuus
                     Affulsit, populo gratior &amp; dies,
                     Et soles meliùs nitent.
                  
                  
                     Vt mater iuuenem, quem notus inuide
                     Flatu Carpathij trans maris aequora
                     Cunctantem spacio longiùs annuo
                     Dulci distinet à domo,
                  
                  
                     Votis omnibus
                           
                              
                           
                           que
                         &amp; precibus vocat,
                     Curuo nec faciem littore demouet:
                     
                        Sic desyderijs icta fidelibus,
                     Quaerit patria Carolum.
                  
                  
                     Tutus bos etenim rura perambulat,
                     Nutrit rura Ceres, alma
                           
                              
                           
                           que
                         faustitas,
                     Pacatum volitant per mare nauit
                           ••
                        ,
                     Culpari metuit fides.
                  
                  
                     Nullis polluitur casta domus stupris,
                     Mos &amp; lex maculosum edomuit nefas,
                     Laudantur simili prole puerperae,
                     Culpam poena premit comes.
                  
                  
                     Quis Parthum paueat? quis gelidum Scithen?
                     Quis Germania quos horrida parturit
                     Foetus incolumi Caesare? quis ferè
                     Cerillum curet Iberiae?
                  
                  
                     Condit quisque diem collibus in suis,
                     Et vitem viduas ducit ad arbores.
                  
               
               Caeteráque pacis domesticae commoda sub pacato Augusti Poëta venustissimè descripsit imperio cujus in curia floruerunt multi clarissimi doctissimique homines maecenas,
                     Lollius.
                   Pollio, Varius, Virgilius, Lollius vir excellens ne in caeteris magis notis insistam, cujus animus rerúmque prudens, &amp; secundis temporibus dubijsque rectus, vindex auarae fraudis, &amp; abstinens ducentis ad se cuncta pecuniae, confúlque non vnius anni, sed quoties bonus atque fidus judex honestum praetulit vtili, &amp; rejecit alto dona nocentium vultu. Quam vellem vestrae multos haberent curiae Lollios? non sic saepè justitia, non sic saepè bonus imperator venderetur. porro Lollius beatus habitus, non multa possidens, sed Deorum muneribus sapientèr vtens, durámque callens pauper
                     ••
                  m pati, pejusque letho flagitium timens. optimum sané, purpuratis aulicis exemplar, quise non suis bonis liberalitèr largiendis, sed alienis injustè rapiendis beatos existimant, cum multi sapientes ethnici nummorum aceruos putarint esse nihil aliud, quàm fortunae ludibria &amp; temporum munera, nec tam eorum expet
                     •
                  erint abundantiant, quàm &amp; in vtendo rationem, &amp; in carendo patientiam. vnde Lollius

vir integer &amp; verè magnanimus, mori potuit ex tempore pro charis amicis, pro dulci patria. O doceat ethnicus aulicus christianos aulicos. dignum vero Augusti curia curialem.

                     Nemo suos, haec ect aulae natura potentis,
                     Sed domini mores Caesarianus habet.
                  
Quod de Domitiano Martialis elegantiùs scripsit, quàm veriùs. sed in Augustum quadrare optimè poterat: cujus longa foelicitas quibus est optata principibus, ijs illius egregia virtus imitanda. Possuntne Galli hoc speculum in manus sumere, &amp; non statim in illo magnum illum Henricum quartum suum contueri? qui nunqu
                     •
                  m ciuilem sanguinem fudit nisi inuitus &amp; gemens, &amp; in campo resistentem: qui constituto imperio protexit reformatos, quos sibi semper fidelissimos esse cognosset, quorum etiam fidem Ludouicus martis hujus dignissimus filius erga majestatem suam expertum syncerissimam video, &amp; semper experturum elle non dubito: cujus tegia clementia, quam nuper illis ostendit, cum ipsum omnibus chariorem, tum regnum ipsi suum stabiliús, multò firmiùsque dubioprocul efficiet. omnes in filio patrem, in patre filium amant, alterum cum patre sperantes Augustum futurum, nisi fortè patrem Caesari similiorem putent, quàm Augusto. Possuntne Angli hoc speculum tollere, &amp; non statim Elizabetham magnam illam suam nunquam fatis laudatam principem contemplari, cujus quadraginta quatuor anni totidem Augusti pacificé imperantis annos exaequarunt? quae regina majora gessit sedens in cubiculo, quàm multi reges in campo bella gesserunt. Sed hanc aeterna dignam memoria principem alio &amp; suo loco celebrandam censeo. Possuntne omnes Britanni hoc speculum capere, &amp; non statim in illo magnum illum Iacobum suum pacificum principem intueri, qui tot annos in Scotia primùm, deinde in Anglia, pacis opulentiae, justitiae, literarum, patriae parens foelicissimé regnauit, vt Augusti annos excesserit. de quo etiam alio loco &amp; suo plura mihi ad justam illius

laudem statuo esse dicenda. Sed hìc videtis aliquot christianos principes (ne caeteros, quos suo loco grata celebrabo, praeteritos quisquam putet) veteres illos, quos dixi, paganos egregios principes, non exaequasse modò, verum etiam superaste; in ijs beneficijs temporalibus, quaem terrenam rempublicam contulerunt.
               
                  
                     Ecclesia.
                  Sed quanti ista sune, si comparentur cum illis aeternis beneficijs, quae christiani imperatores in coelestem rempublicam, id est, ecclesiam congesserunt? Nam quid si frugibus, si mercibus abundarem, si vijs à latrocinio, maribus a pytatica liberatis pace perfruerer opulentiae matre, quid si magnificis aedificijs, bonis legibus, probis moribus, ingenuis artibus exornarer, &amp; intereà carerem sana fide, puro cultu, sanctis precibus, incorruptis Domini sacramentis, quibus mihi solatium viuae, tum gloria mortuae solo Christi merito parta communicetur? quid, inquam, illa mihi terrena beneficia prodessent omnia, hisce coelestibus destitutae? si hìc beata viuerem ad tempus, &amp; post misera perirem in aeternum?
               Itaque ne Dauidem, Iehosophatum, Asam, Ezechiam, Iosiam, Iudaeae pijssimos principes commemorem, qui hostibus externis bello fusis vnà cum pace verum Dei cultum restitutum domi conseruare studuerunt: relictis paganis christianos imperatores videamus.
               
                  
                     Constantinus magnus.
                  In quibus elucet Constantinus, qui meritò magnus dictus est: qui crudelissimis tyrannis, imprimisque Maxentio ciuium &amp; christianorum oppressore sublato, inde abrogato idolorum cultu, Christum ab omnibus colendum praecepit, templáque illius sacratissimo numini erexit, Nicaenam coëgit Synodum, qua profligauit Arrianam haeresim, Christíque Dei fidem constituit, Romani episcopi diócesin suis terminis circumscripsit, Can. 6. Constantinopolim extruxit, nouámque Romam appellari jussit, barbaris bello domitis domi pacem stabiliuit, vno parùm cautus, quòd moriens inter tres filios diuisit imperium, quod vni soli tutiùs commisisset. Ante Constantinum episcopi Romani persequutionem ipsi tulerunt,

non alijs intulerunt: fidem christianam à Paulo relictam fideles maximam partem paranymphi vt castissimam virginem vel sanguine suo defenderunt: nondum insolens ille primatus, nondum imaginum adoratio, nondum angelorum &amp; sanctorum inuocatio, nondum purgatorium commentum paganicum, nondum peregrinationes religionis ergò susceptae, nondum indulgentiae, nondum monstrosa panis transubstantiatio, nondum carnalis localisque Christi in sacramento praesentia &amp; manducatio nondum impia missalis oblatio, nondum idololatrica sacramenti eleuatio atque adoratio, denique nondum peccatoris justificatio per fidem &amp; opera Romanam ecclesiam inuaserant, in sola Iesu Christi fidem à Paulo Apostolo fundatam: eam religionem, &amp; politiam, quam apostoli reliquerunt, sacra synodus confirmauit, Romana ecclesia primò tenuit, post expulit, reformata retulit, Constantinus omnibus haeresibus ejectis solam authoritate imperatoria propugnauit. Itaque edixit, vt haereticorum templa euerterentur vniuersa: nullóque loco vel publico vel priuato conuentus haereticorum permitterentur. Ita non modò idola gentium, sed falsas illas de Christo opiniones, quae erantidola haereticorum, Arrij,
                     Euseb de vita Constan. lib. 3. cap. 63. Marcionis, caeterorúmque haereses profligauit. postea Constans ejus filius imperator occidentis solam religionem orthodoxam Arriana exacta penitus haeresi defendit:
                     Constans imperator occidentalis.
                   &amp; Constantio fratri suo Arriano imperatori bellum indixit,
                     Socr. lib. 4. c. 16. nisi Athanasium restitueret.
                     Soc. lib. 5.c.. 2. Iouianus recusauit ijs imperare,
                     Iouinianus.
                   qui fidem recusarent christianam integram profiteri. Ego, qui sum christianus, inquit, non possum esse vobis imperator, qui estis discipuli Iuliani.
                     Gratianus.
                   Gratianus primo in imperium ingressu, cum omnia plena Arrianis videret, quibus leges Valentis patrui sui libertatem atque animos addidissent, generalem veritus tumultum, si tot statim &amp; subitò depressisser, Necessario potiùs quàm libentér cuique religioni libertatem ad tempus atque immunitatem permisit. Sed constituto post imperio, junctus Theodosio mandauit, vt omnes perpetuo haereses

obmutescerent,
                     Odi. titulo 5. lege omnes.
                   diuinis &amp; humanis legibus interdictae, vt nemo diutiùs vel docere vel discere prophanam doctrinam praesumeret. venationibus vacans Gratianus, sic tamen vt reipublicae regendae, Ecclesiaeque moderandae curam non remitterer.
                     Theodosius senior.
                   Theodosius senior imperij consors, Gratiano dolis maximi sceleratè interempto, Valentinianum fratrem quamuis Iustinae matris instinctu Arrianam haeresim amplexum Constantinopolim ad sese vnà cum matre, fugientem fidelissimè viuerem adjuuit, non fatis posteà gratum adeò saeuientem in Dei seruos frustrà eum exhortante Theodosio. qui tamen Valentiniano juniori imperium asseruit, Maximo Gratiani interfectore, Eugenio Valentiniani oppressore sublato, militante illi aethere, &amp; conjuratis in ejus auxilium ventis, vt poêta elegantèr cecinit, victoriam adeptus, quemadmodùm Elizabetha regina similem victoriam consequuta eandem virtutem ostendit,
                     Theodosij &amp; Elizabethae reginae comparatio.
                   quam Theodosius, qui exterminatis haeresibus vnam fidem orthodoxam, ejecta barbarie liberales disciplinas, externo hoste domito pacem domesticam coluit, &amp; Damasum Syrisium, Anastasium episcopos Romanos in causa Flauiani intercedentes rejecit, vt Elizabetha pluribus in causa Christi fortissimè restitit. Theodosij filij duo Arcadius &amp; Honorius patris sui pietatem ac virtutem imitati eliminatis haeresibus religionis christianae veritatem in imperio solā legib. suis cōstitutam defenderunt. Sed quia magna jam de veritatis &amp; ecclesiae possessione contentio ingrauissit: eam ego quaestionem doctissimis quibusdam filijs meis, quò majestati vestrae satisfiat, solide disceptandam relinquam. Interea majestatem vestram supplicissimè demissimèque obsecro, vt huic sanguinario pontifici, &amp; furijs belli Iesuitis tantispèr obstruatis aures vestras, dum illi causam suam egerint, &amp; innocentiam declararint. Hìc me pontifex, vt anum querulam &amp; satidicam incusauit, quae non solum illius scelera publicè perstringere, sed fata praecinere quodam modo ausa fuerim, praecipue verò, quod Iesuitas senis amores ac delicias acrius pupugerim. Inuehitur

etiam in stultum illum oratorem &amp; vanum poëtam Lutheri aut Caluini Catulum, (vt ministros Euangelij vocare solent) qui hauc personam imposuerit, Europae, vel vt terrae, rei insensatae, vel si viuam attulerit, petulanti illi foeminae quondam Tauri cujusdam concubinae, quem postea Iouem appellabant, vt authore crimen eleuaretur, à quo posteà secti nomen orbis scitè singebant indítum foeminae, vt probrum facti honore tituli tegeretur. Hìc silicernium clamabit, siccinè decrepitam &amp; deliram anum quasi Sybillam induci querentem apud vos (ô reges &amp; principes filij mei charissimi) patrem vestrum odiosissimis sanè conuitijs &amp; contumelijs onerantem? primò me vetula vafrum homicidam vocat. quamobrem? quòd ex decreto sanctissimi Concilij. Lateranensis oecumenici haereticos igni, si fieri possit, si non possit, ferro brachij saecularis tollendos esse statuam, non igitur ego fundo sanguinem christianum, sed haereticum. &amp; meos Iesuitas sanguinarios appellat. eadem ratione medicos suos sanguinarios appellet licet, qui quò febrem pestilentem pellant, plus putridi sanguinis interdum, quam ipsi vellent, mittere coguntur: crudeles autem medicos intemperans aeger facir. Ego verò grauissimos patres in extrema mundisenecta à Iesu datos Iesuitas judico medicos peritissimos curandae ecclesiae tàm grauitèr aegrotanti: quae diuinas apostolicas, ecclesiasticas traditiones superbè rejicit, solo Dei verbo scripto à se exposito contenta, cum verbum Dei sit partim scriptum, partim traditum. Ita Scriptura non totalis fidei regula, sed partialis supplenda traditionibus, sine quibus ne Scripturae quidem ipse suam obtinent firmitatem. vnde fit, vt ecclesia protestantium teterrima laboret haeresi,
                     Vt D. Giffardus.
                   quam Calumo Turcismum meritò possumus dicere, verè gangraenam, quae tam latè scripsit, vt totum corpus in periculum adducat, ideoque exsecandam atque exurendam statuimus cum apostolo,
                     Vt exponit lecum Alanus Cardinalis in Apologia.
                   &amp; haereticum hominum de vita esse tollendum, vt monuit D. Paulus, Haereticum hominem post vnam aut alteram admonitionem de vita, hoc est, de vita

tolle: &amp; vt angelus monuit D. Petrum in illo lintei viso animalium pleni,
                     Vt Baronius in excommunicatione Venetorum scribit.
                   occide &amp; manduca. Non est enim ista. occisio crudelitas, sed pietas atque synceritas. Quid? quod necessitas istam nobis extorserit seueritatem, experti enim estis hanc sectam haereticam seditiosam esse &amp; rebellem. vnde copias Europaeas antea semper vnitas nouis hisce opinionibus videtis esse destractas ac debilitatas, vt mirer anum stolidam à quo laesa sit nescientem, crimen reformatorum, vt vocat, filiorum suorum, qui reuerà Turcis Europam prodiderunt, in me ac meos tam impudenti mendacio transtulisse. porrò vbi fuit, obsecro, secta ista vestra ante Lutherum? quae cum Turcicas opes auxerit, &amp; in Europam saepiùs inuexerit, excindenda priùs nobis est, deinde Turca communibus catholicorum armis aggrediundus. Doleo tantum expendi catholici sanguinis, vt extirpetur haereticus: sed ita necesse est, tantóque merito vobis, ô reges, in coelo major acquiritur gloria, quibuíscunque contigerit in campo contra tam obstinatos haereticos pro catholica ecclesia mortem oppetere. Mea catholica ecclesia est, mea igitur christiana, quam tu tam saepè jactas. filijs autem hisce tuis non christianis, quia non catholicis, sed haereticis &amp; apostatis idem regero,
                     Tertullianus de praescriptione aduersus haereticos.
                   quod olim antiquis haereticis Tertullianus, qui estis? aut vnde venistis? quid in meo agitis non mei? mea possessio est, prior possideo, diù possideo: haec à Christo in Petro fundata ecclesiia, Christi promissione munita, Christi prece firmata, ne vnquam a fide deficiat: quam Diuus Paulus toto orbe celebratam scribit fuisse. Haec visibilitate, vniuersalitate, vetustate, vnitate, successione pontificum à Petro, &amp; infallibilita
                     •
                  e cathedrae clarissimè discernenda ab obscuris, &amp; inuisibilibus, nouis ac diffectis haereticorum coetibus. Ac, si altiùs libeat ascendere, meam ecclesiam esse assero semen mulieris, quae contritura erat ex promissione caput serpentis,
                     Versio vulgata.
                   Lutheranam &amp; Caluinianam esse semen serpentinum, quae calcancum mulieris mordeat. nos esse cultores deiparae virginis, Caluinistas sanctissimam virginem,

matrem Dei concuclare: meam esse arcam Noae, extrá quam nulla salus expectanda est: meam esse Abrahae legitimam conjugem, Caluinianam vt pellicem ex Abrahae domo pellendam esse:
                     Mariana lib. 3. de institutione Regis.
                   Meam esse veram Iudaicam, quae summo pontifici adhaereat, Caluinianam esse, Hieroboamiticam, vel Samaritanam,
                     Rhem in Ioh. 4. quae sacerdotibus ducibus ex populi foece sumptis ad vitulos planè defecerit: denique meam esse ecclesiam Christi, domum Dei, columna &amp; firmamentum veritatis, apud me depositam sacram Dei veritatem,
                     Rhem. in locum 2. Tim. 3. quae ab episcopo ad episcopum descendens velut à manu in manum mihi tandem tradita est. Depositum hoc à vestris postulamus. quaerimus quorum episcoporum manibus tradita sit vobis veritas ista quam vos praetexitis. qui quasi per saltum supra annum millesimum sexentesimum vigesimum tertium reuehuntur, vt illam repetant scilicet ab apostolis. Mea sacerdotum ordinatio, mea injunctio, mea vocatio, mea missio: vestri ministelli non ordinati, non vncti: non vocati, non missi currunt, personae merè laicae, quae nec ligare, nec soluere conscientias peccatorum, nec coelum illis vel aperire possunt, vel claudere. mea clauis, meum coelum, meus denique Christus ipse, vester clauis abyssi,
                     Vt Bellarmin. probat.
                   vester puteus, vester antichristus, Lutherus ille apostata monachus, cujus tu mihi nomen impudentissimè affingis, stella illa, quae de coelo in stygium puteum deciderit, illa refuga, qui apostasiae ab apostolo Paulo memoratae dux antesignanus extiterit. Hìc ad extremùm praeterire non possum inscitiam ineptissimi rhetoris à quo anus inducitur poenam deprecans priùs, quàm culpam depellens; quam cum audio vestras misericordias implorantem, suauis mihi quaedam videtur scriptoris insania: sed cum sentio meo meósque jesuitas anili manu missis ab illo punctum aculeis, esfraenata videtur esse malitia, quam vel per aliquem meum jesuitam palàm, vel clàm fortassè commodiùs per aliquem jesuitam, vt loqui solent, potentem meum corde, suum specie vlciscendum censeo. Vobis autem, ô charissimi filij, authorsum, vt hujusmodi

famosorum libellorum authores grauissimè puniatis: ne regium post nomen infament, vt nunc pontificium: fractisque jam Bohemicis, Germanicis, Gallicis haereticis, caeteros suo loco &amp; ordine demetendos putecos. &amp; ramis jam propè defractis, ad stirpem ipsam excindendam animum appellatis. Memineritis haereseos in Anglia, si à primo Elizabethae haereticorum patronae miserrimae numeraueritis, praeterisse jam annum clymactericum; Iacobum Regem acriorem fortiorémque haereseos defensorum factum esse cum natura sua, tum etiam experientia mitiorem. Nec suos ferre posse tam multos in Anglia &amp; in Scotia feruidiusculos puritanos, protestantes autem vt vocantur, homines ferè moderatiores esse, nec illos rigidiores caluinistas admodùm probare, vt solebant, esse nonnullos ibidem occultos, vt apertos in Belgio Arminianos, qui Caluinistas non ferunt, multum vt commodi nobis ex illorum occulto dissidio possit accrescere. Nihil autem à rege clementissimo &amp; prudentissimo mali metuendum, nisi illum sui domini &amp; populus Puritani in regni concilio congregati exacerbauerint. Haec apud suos secretò ferè pontifex.
               Quibus separatim singulis, vobis arbitris, ô potentissimi sapientissimique reges, per doctores eruditos &amp; pios breuitèr respondendum censeo: rogo, atque obsecro majestatem vestram, vt illos benignè audiatis. si priùs ego pro meipsa pauca respondero. Scitum est excurrere in personam, vt sophistae in scholis solent, cum causam probare non possint. Probabile videbatur Papam ea mihi objecturum, quae objecit: me personam ineptam esse, quae coram vestris excellentijs causam filiorum meorum agerim. praeuideram, fore, vt Europam illius paternitas, vel alius ejus nomine matrem suam terram stupidam diceret. eò credebam aptiorem vt illum terrae filium admoneret, quemadmodum ipsum ortam de terra bestiam notar Apocalypsis: nec dubitabat apostolus Paulus diuina quadam prosopopeia terram sub onere peccatorum gementem inducere.
                     R
                           ••
                        . 
                     
                        •
                     . Nam cum adeò grandes

peccatores, vt est pontifex, non audiant coelum, audient terram: vt prophetae coelum &amp; terram inducunt contra sceleratos hujusmodi contestantes, &amp; multa quadam eloquentia conclamantes, &amp; si homines obmutescant, lapides loquentur, &amp; immanem Apocalypticae bestiae crudelitatem coarguent. prospexeram etiam fore, vt facetus pater, &amp; vt quidam ex eodem ordine nominabatur bonus socius animum suum in senecture iuuenilem vetere illa fabula oblectaret,
                     Bon compagnion.
                   quae fingit Europa regiam &amp; cum simplicem virginem tauri specie deceptam à Ioue vitiatam fuisse, eóque, secti nomen orbis accepisse. Quod si verum fuit, id tamen à te probro objici Europae minimè decuit, à te, inquam, qui senex fornicator Mathilda &amp; Lucretia testibus, alijsque multis saepè conuictus es.
               
                  Nouimus &amp; qui te, transuersa tuentibus Hirquis,
                  Et quo, sed faciles nympha risere, sacello.
               
               Sed fuerit mater tua Magdalena, matrémne tuam senem jam &amp; Deo deditam improbus filius infamares? falsúmque ei Taurum verus saepè taurus objiceres? Sed pontificis, vt Iouis latialis sanctitas, aut cardinalis aut jesuitae grauitas nullam hujusmodi suspicionem admittit. Nullus eorum vnquam tanquam falsus amphitrio indutus vesti famulari decepit maritum, vt permoleret vxorem; nullus eorum patrem delusit vigilantem filiae custodem Aerisium vt in gremium Danaes per impluuium conuersus in precium deus carnalis aureo velut imbre deplueret. Sed nolo istam coram tantis excellentijs mouere camarinam, quam tamen à suis Mantuano, Palingenio, Vrsbergensi, Platina, immo Bernardo etiam ipso sic motam video, vt pontifices omnibus putere videantur. verùm sacerdotis lutulenta vitia non excutio: truculenta exagito. Cum protestantes interrimit, haereticum sese ait sanguinem fundere, non christianum. &amp; Paulum allegat authorem saeuitiae, cujus est illud, haereticum hominem post vnam aut alteram admonitionem deuita, hoc est de vita tolle: vt interpretatur Alanus cardinalis. &amp; Petrum, cui

dictum est, occide &amp; manduca, vt Baronius cardinalis exponit in gratiam Venetorum, confice Venetos atque disperde. O duos verè dignos diabolo sacellanos. &amp; haeresim pontificij gangraenam vocant. cui ne serpat longiùs, vstionem dicunt sectionémque adhibendam esse. &amp; jesuitas aegrotae ecclesiae medicos appellant, quod vt febrem pestilentem pellant, multum putridi soleant mittere sanguinis. Haec causa est, cur me tam acerbè traducat saeuus iste pontifex: &amp; meum Amanuensem Lutheri &amp; Caluini latulum appellet, nec immeritò, qui sacrilegum furem allatret. cujus notat inscitiam quòd me priùs induxcrit deprecantem poenam, quàm culpam depulissem: perinde ac si multae protestantium apologiae non extarent, quibus suam fidem atque innocentiam defenderunt. Sed grunnit bestia, quia se compunctum hisce sentit aculeis, &amp; minatur id, quod multis fidelissimis ministirs intulit, quorum famam &amp; vitam boni reges eò magis tuendam putabunt, talium conuitijs &amp; insidijs appetitum.
               Sed audite jam, precor, filios meos, qui totam causam sustinebunt. Ego tam indocta sum, quàm ipse papa: sed illi ex clero Anglicano Romae domitore excitati cum Europae. tum ecclesiae matris vlciscentur injuriam, eòque magis, quia pontifex per suos emissarios jesuitas, multis nobilibus ecclesiae reformatae partibus, quasi ramis abscissis, nunc Britannicam quasi caput causae, &amp; stirpem excindere callidissimè conatur.
               
                  
                     Detrabat, ecclesiae naturam, membra, partes distinctè describens.
                  Primus est D. Thomas Theogeometra, qui ad sacram Normam exigens omnia, Scripturam ita efferet, vt nihil de ecclesia detrahat: ecclesiam componens ad Scripturam, vt horologium ad solem, non Scripturam ad ecclesiam, vt solem ad horologium. fidem vt rem mensuratam mensurae, Scripturae adaequatam, eáque neque latiorem, neque contractiorem defendens: Christúmque vnicum ecclesiae cum fundatorem, tum fundamentum euinceus, cujus potentissimo spiritu ex judaismo, paganismo, haeresi, &amp; cumprimis antichristianismo ecclesia ternata

quodammodo, deinde renata Dei beneficio viuit multis in locis, &amp; viget in magna Britannia: quae multas alias ecclesias transmarinas jam afflictas efficacissimè consolatur, Deóque precibus suis ardentissimis supplicissimè commendat.
               Secundus est D. Daniel Filaretes, qui reti suo ex sacris literis sanctisque patribus affabrè concinnato, non modò pisces, sed piscatorem ipsum capit, qui multos ante pisciculos inescasset: omnésque horum verborum homonymias, in quibus latent mortis insidiae, (ecclesia, catholica, protestans, orthodoxa, haeretica, schismatica, visibilitas, vniuersalitas, vetustas, vnitas, successio, infallibilitas) aptè enucleatèque distinguit atque dissoluit: aculeata tractans omnia illustrique breuitate: Ita terminorum hononymijs aptè dissolutis, vtri parti ecclesiae christianae catholicae conueniat nomen, meliùs intelligetur. simulque via planior &amp; facilior aperietur ad grauem tractationem consequentem, in qua, postquam ecclesia Britannica ad vicium versibus descripta est.
               Tertius Doctor Franciscus Albio ecclesiae reformatae originem, seriem, fidem, cultum, modum originis, qualitatem indolis, jus haereditatis, vicissitudinem condicionis, pulchritudiuem ordinis atque regiminis ab Adamo ad Christum, à Christo ad hunc diem vsque succinctè accuratèque deducet: quam poëta quidem christianus, quemadmodum prophetae veteres res graues &amp; sanctas versibus exprimere solebant, grauissimo carmine describet.
               Hinc aditus atque janua patefiet alteri tractationi maximè necessariae, in qua particularis origo ecclesiae Romanae primitiuae ex diuinissima diui Pauli ad Romanos epistola, &amp; quoad fidem, &amp; quoad cultum, &amp; quoad mores, presse dilucidèque explicatur: quas partes sumet quartus D. Richardus Lucetes, vt inde postea ecclesiae Romanae modernae à seipsa defectio juxta apostolicam commīnationem demonstretur: cujus caput à D. Paulo &amp; D. Iohanne propheticè descriptus ad viuum grandis

ille antichristus, viua Romani pontificis effigies, quemadmodum a doctore quodam Anglicano delineatur libro, qui papae speculum inscribitur: &amp; à filio quodam meo ad extremum hoc loco versibus expingitur.
               Ex praemissis quintus Doctor Iohannes Ipreduxes probat causas nostrae à Romana moderna ecclesia separationis fuisse, primò justas, deindè necessarias, postremò nos non tam à Romana ecclesia, quàm à Papatu discessisse, ad Romanam verò ecclesiam primitiuam, a qua moderna, dijecerit, redijsse. Nec esse verbalem, vt putatur, sed realem inter pontificios &amp; protestantes differentiam, sic, vt, qui eorum opiniones reconciliare conatur, perindè faciat, ac si reconciliare studeat Christum &amp; Antichristum. Simul aetatem cujusque antichristianae haereseos, qua coeperit, notabit: &amp; primarias aliquas haereses ex Scriptura subtilitate solida confutauit.
               Hinc sextus Doctor Neouillus Aculeo neutralitatem exagitans, &amp; duarum in eodem regno religionum sibi contradicentium permissionem solidè refellens inducitur: primò gladium acuens spiritualem ad conuictam hanc antichristianam haeresim resecandam; nefas, enim esse, vt cum Christo cohabitet antichristus: secundò gladiū acuens ciuilem ad injustam antichristi violentiam propulsandam, periculosum enim esse ecclesijs reformatis, ne, dum pugnant singulae, vincantur vniuersae, id est, quam ad rem christianus poêta quidam afflictissimum Palatinatus deplorat statum, &amp; regis reginae que Bohemicae velut secundae Deborae virtutem justa laude celebrat, &amp; periculosissimum ecclesiae Belgicae vicinae statum, vt armis suis Britanni subleuent, cohortatur.
               Vt autem omnia agantur ordine, Exorat Europa reuerendissimum &amp; honoratissimum patrem, velùt alterum scaeuolam vt huic sermoni moderator interesse dignetur, qui reges primò pontificios gram
                     •
                  tèr modestè
                     
                        
                     
                     que
                   commoneat, vt quamprimùm è Babylone discedant: aut, saltem à fundendo protestantium sanguine, quem ex superiore disputatione non haereticum &amp; seditiosum,

sed christianum &amp; catholicum esse constiterit, mentes manusque cohibeant: deinde reges &amp; principes protestantes, si pontifex &amp; pontificij vim injustam facere perseuerent, excitet, vt ad defensionem oppressae jam ecclesiae copias suas atque arma conjungant: vtrisque proponat rempublicam &amp; ecclesiam, quasi duas pupillas à Deo non permissas potestati, sed commissas fidei suae, quarum reges patres nutricios, &amp; fideles tutores esse conuenit.
               Necessitatem autem hujus tanti negotij nobis Europa demonstrat impositam esse à duplici hostium genere, qui jampridem in ecclesiae corde ac visceribus haeserunt, vnum genus est jesuitarum &amp; sacerdotum, alterum legatorum, quos cominaeus totidem exploratores recté esse dicebat.
               Iesuitarum examina vetus amicus noster papa summisit nuper in Angliam, qui disputationis simulatione rebellionis fauillas dolosis cineribus obtectas flabellis suis clàm identidem ventilarent. Inter quos eminent Piscator quidam &amp; dulcitius, alter Cantuariensis archiepiscopus scilicet, alter Eboracensis à Romano pontifice praestitutus, nisi forsan ipsi commentitium diploma protulerint, vt mulierculae simplici, quam ad monialis velum suscipiendum incitabant, citiùs imponerent, duo egregij impostores, quorum alter multos, pisciculos &amp; pisciculas omnium generum cepit:
                     Teste Netlamo. Teste Domina. Read.
                   Nec solùm viros &amp; foeminas proselytos &amp; proselytas, sed possessiones atque haereditates proselytas fecisset, nisi fraus illius bonis quibusdam viris tempestiuè suboleuisset alter, cum data opera venisset ad doctum quendam &amp; pium equitem peruertendum, &amp; eques cum eo de transubstantiationis articulo disserere voluisset, pugnam cum valente aduersario palàm &amp; turpitèr detrectauit, superbè rejiciens doctores suos objectos, Quid ego curo Scotos &amp; Cameracenses? qui quamuis abeuus retractus ad equite redire noluit, ideòque etiam à suis, quos secum attulit, cholericus asinus meritò nominatus. Nimirùm se jactat in angulis

iste Dulcitius dulci vino veneni guttulas instillans, &amp; labra poculi melle illinens, vt a simplicibus imbibatur jucundiùs: sed cum in potentem fidem inciderit, contremescit. Vterque jesuita nostris crudelis satis: Auditus enim est vterque, saepè cum diceret, fore breui, vt fasces cariùs venderentur, intelligentes tantam eorum copiam necessariam futuram ad haereticos comburendos. O duos auarissimos &amp; saeuissimos daemones. Habent illi multos alios socios, vt fabrum falsum, qui noricum procudit ensem, quo grex Palatinus juguretur, hominem vanum &amp; praefidentem, qui sex heroas ecclesiae reformatae D. I. Reynoldum, D. Whitakerum, D. Fieldum, D. Sparkum, D. Bilsonum, D. Fulconem vnus omnes debellandos sumpserit, cum ne vni quidem par esse potuerit docto ministro Euangelij, Ambuloni, verè perito peripaterico, quem tamen faber iste falsus ad certamen prouocauerat, clamans ante pugnam protestantes nec ecclesiam habere nec fidem, in pugna tam hebes &amp; plumbeus, vix vt in tota disputatione legitimum conficere syllogismum potuerit, ad eas redactus angustias, vt caput suum perfricans se planè confusum coram omnibus fateretur. Et tamen iste Thraso non vt cautus Horatius aggredi voluit singulos ductores nostros, sed vt temerarius dares vniuersos. Adde Sclopetam qui cum pulueri suo tormentario ignem admouerit, totam inflammabit ecclesiam. Cujus calicem incantatum è diaboli manibus ereptum, Ioh. 6. tam multis &amp; veris circumstantijs detexit, vt propter egregias imposturas dignus jesuitarum ordine censeatur. Praetereo, caeteros salios sacerdotes &amp; jesuitas, regnum turmatìm subingreslos, quod propediem aureos sibi dies pollicerentur, vae autem Angliae vani augures praenunciarent. Sed his hij sophistae nihil proficere potuissent, nisi nigrum quendam synonem valdè pragmaticum, habuissent, cujus gratia niterentur. Quò major necessitas vobis incumbit, quibus Ecclesiae Anglicanae cura commissa est, cum tot intus lupi sint, gregibus vestris diligentissimè prouidendi.
               
                  Potestis obliuisci quid jesuitae disseminauerint, id, cujus mentionem facit ipse pontifex, religionis in Anglia, si à primo Elizabeth numeretis praeterisse jam annum climactericum: ejus igitur interitum instare, vel certè jam appropinquare.
               
                  En author, Iesuita, tuae vates
                        
                           
                        
                        que
                      ruina,
                  Anglè, struens tibi, quod praecinis, ipse malum.
                  Mussitat ille domi, sed trans mare clamitat, Anglus
                  Infoelix animam nunc agit haereticus.
                  Hareseos abijt nunc climactericus annus,
                  A primo Elizabeth si numeretis, aït.
                  Astrologus vates vati concede Iohanni,
                  Fatalis papae non procul annus abest.
                  Non tuus hunc nobis portendit horoscopus annum,
                  Pranotat occasum spiritus ipse tuum,
                  Ex natalitio non colligo sydere fatum
                  Sed naturali semino, Roma, tuum.
                  Mater Alexandri produxit Olympia flammam,
                  Absumpsit propriam quae violenta domum.
                  Roma
                        
                           
                        
                        que
                      cum pareret Iesuitam, protulitignem,
                  Qui lambet matris tecta superba suae.
                  Vt papam sathanas, Iesuitam papa, potentes
                  Instigat furijs sic Iesuita suis.
                  Gallis, Germanis, &amp; Belgis fratribus hostis
                  Bella per hos salios insidiosa parat.
                  Parcet &amp; Angligenis? stretane iniuria Roma
                  Excidit? irarum est oblita causa vetus?
                  Nonne Dolor sanus manet alta mento repostus,
                  Vulnera quem vestra facta dedêre manu?
                  Membra prius Ramos
                        
                           
                        
                        que
                      parat defringere, stirpem
                  Post petet Angliacam, post petet ille caput.
                  Fortè reformatos reliquos capitalitèr odit,
                  Solos Angligenas, quos priùs odit, amat.
                  Prosus vt Hebraeos Aegyptius ater amauit,
                  A quibus egressis exspoliatus erat.
                  Pol nihil ille sapit, qui nescit retia Papa,
                  Queis tot pisciculos pisciculas
                        
                           
                        
                        que
                      capit.
                  
                     Tot dominas dominos
                        
                           
                        
                        que
                      pr
                        •
                     ùs seduxit vt Euam
                  Serpens, quô facile post trahat illa virum.
                  Tot quoque plebeios, vt nunc videatur apertis
                  Vel totam gentem sollicitasse modis.
                  Secta grauis noto velut vnguis in vlcere semper
                  Haeret, foemincis insidiosa choris.
                  Diuidit vxores a mollibus illa maritis,
                  A patribus natos filiolas
                        
                           
                        
                        que
                      suas.
                  Nunc s
                        •
                     e
                        •
                     em adhibet, sed post adhibebit Erynnem,
                  Nunc fraudulentèr, post violen èr aget.
                  Suauiùs vt vestr
                        •
                      papismum insugere possint,
                  Syrene calicis melle labella linit.
                  
                     
                        Globulos, agnos Dei, er
                              •
                           na benedicta.
                     Munera nonnunquam mittit, sed mittit in hamo,
                  Et piscatorem piscis amare potest?
                  Dulci
                        •
                     ij
                        
                           
                        
                        que
                      mero dulci citò corda veneni
                  Suffocat artifici guttula mixta manu.
                  Infestant horum vestras examina terras:
                  Cum
                        
                           
                        
                        que
                      abijt sathanas, cauda relicta nocet.
                  Nam papista dûm generum seductus ab illis,
                  Ille suum papam clàm colit, ille palàm.
                  Istum praecaueas, non illum, stygma latinae
                  Fronte quòd iste ferae gestet, at ille manu.
                  Sed iuncti tactant se protestantibus armis,
                  Diuitijs, numero, viribus esse pares.
                  Vnde monent vigiles, tam sauis hostibus vngues,
                  Ne noceant Anglis, vt resecare velint
                  Consilium cepere gregi crudele Britanno:
                  Patribus imprimis exitiale pijs.
                  Pros
                        •
                     iciant patres, cineri ne iniecta doloso
                  Accendat magnum parua fauilla rogum,
                  Si Iesuita, Sed ô clemens Deus abnuat omen,
                  Norunt quae sortis forma futura suae.
                  En Gardinerus vulpes mitrata redibit,
                  Et lanium tento ventre Bonerus aget.
                  Cranmerus dextram tradet quasi scaeuola flammae,
                  Ridle
                        •
                     us lento tostus ab igne cadet.
                  Atque iterùm Latymer vester Cyprianus in igne,
                  
                     Atque Policarpus vester Hooperus erit.
                  Et Canbo candens rursùm reuerenda notabit
                  Nomina, consumet viscera sancta Brokus.
                  Storans
                        
                           
                        
                        que
                      iterùm, Marshal, Martinus amaris
                  Sarcasmis grauium conspuit ora patrum.
                  Vota
                        
                           
                        
                        que
                      fabrili soluet Philpettus in aruo,
                  Taylerus vermes decipiet
                        
                           
                        
                        que
                      suos.
                  Anglia Bradfordus geminans clam
                        •
                     bit in igne
                  Anglia docta tuis, ô resipisce, malis.
                  Non dubito, quin vos vestri discrimina tangant
                  Ordinis, &amp; sancti sollicitudo gregis.
                  Quin procerum, quorum vobis concredita cura est.
                  Pectora permoueat vestra paterna salus.
                  Quin vos pro vestra vigilare Syone velitis,
                  Vt Iesuita sua pro Babylone facit.
                  Ille suos proceres iterum
                        
                           
                        
                        que
                      iterum
                        
                           
                        
                        que
                      monere
                  Audet, vt occidant, viscera nostra, greges.
                  Quin pia vestrorum moueatis corpora, curae
                  Vt seruent Christi credita membra 
                        •
                     ua.
                  "Non plus qui cupidè falsum dixere prophetae,
                  "Quàm verum timidè qui tacuêre, 
                        •••
                     nt.
                  "Produnt, verba bona
                        •
                     , produnt
                        
                           
                        
                        que
                      silentia causam,
                  Qui mala, cum possit, 
                        •
                     on vetat, illa facit.
                  Pro Christo moriar, qui non loquar? anne cruorem
                  Ille suum dederit, qui sua verba neget?
                  Non faciet. Clamet sidu
                        •
                      speculator, ad ipsas
                  Hannibal est portas. fallor. in vrbe latet.
                  Nutantes firmet, languentes excitet, hostes
                  Terreat, &amp; populi pectora moesta leuet.
                  Fracta animet, iungat diuisi, mouentibus addat
                  Feruentes monitis continuas
                        
                           
                        
                        que
                      preces.
                  At protestantem rigidum modò duriùs vret,
                  Cum miti verò molliùs hostis aget.
                  Mitis Ridleius, rigidus Latymerus, eodem
                  Crudeli tamen est tostus vterque rogo.
                  Et moderatus erat Cranmerus, &amp; acer Hooperus,
                  Ignis diuinum torsit vtrumque senem.
                  
                     Philpottus vehemens, lenis Bradfordus, eodem
                  Arserunt sauo viscera sancta rogo.
                  Nil vestrum placet ijs. Zelus furor esse putatur,
                  Et tepor in vobis ducitur esse timor.
                  Naturas mundus nouit distinguere vestras,
                  Sed non distinguet corpora vestra rogus.
                  Non tua res agitur, paries cum proximus ardet?
                  In ponto pontem proximus ignis habet.
                  Clerae timor Roma , Iesuitae victor, amicis
                  Causam laetitiae des reuerende tuis.
                  Moestitiae causam des hostibus, omnibus vrbis
                  Partibus inuigiles prospicias
                        
                           
                        
                        que
                      tuae .
                  Et Iesuitarum motus communitèr omnes
                  Obserues, structos &amp; speculere dolos.
                  Vt quem secta tuis fatalem praecinit annum
                  Impia fatalem sentiat esse suis.
                  I nunc, &amp; fidei nostrae ariolare ruinam,
                  Anglis extremum vaticinare diem,
                  (Inigo) puluereae nisi proditionis aruspex
                  Sis reus alterius, frigidus augur eris.
                  Sed per te rursus si incendat Graecia Troiam
                  Infoelix Hecubae tu Paris alter eris.
               
               Haec quidam christianus Poëta, lamentabiles excellentissimorum patrum exitus, qui Anglicanae ecclesiae fidem sanguine suo consignarunt, animo contemplans, vix siccis oculis exarauit carmina. quae me certè vehementèr commouerunt.
               Nihil est, mei filij, quod ego magis exopto, quàm vt pax secura simul &amp; religio pura, cum in orbe meo toto, tu in magna Britannia cumprimìs perpetuò floreant. vt Ecclesia sit firmamentum reipublicae, respublica propugnaculum ecclesiae. Sic dum respublica res terrenas commodat ecclesiae, ab ea recipiens coelestes largissimè Deo soeneratur. rectè dicitur finis esse praestantior destinato, non ecclesia propter rempublicam, sed respublica propter ecclesiam. Dicam ampliùs, &amp; verè. Non ecclesia propter mundum, sed mundus propter ecclesiam. Deus

vnus &amp; trinus duas sibi domos condidit, in quibus ipsius gloria resplendesceret, mundum &amp; ecclesiam. constantem ex membris duobus, angelis atque homine. mundum creauit speculum diuinitatis suae, gymnasium sapientiae, aerarium opulentiae, armamentarium potentiae, amphitheatrum gloriae nobilissimum. angelos antiquissimos coeli municipes, quasi sibi seruos à latere, spectatores praesentiae, participes beatitudinis, satellites potestatis. hominem colonum terrae, sed candidatum coeli, epitomen mundi, consortem angeli, imaginem sui. vt si primam angelorum atque hominis consideremus originem, angeli non carnati homines, homo incarnatus angelus dici rectè possit. Mundus igitur propter angelos atque hominem, id est, propter ecclesiam: angeli atque homo, id est, ecclesia propter Deum: quem &amp; celebrare teneantur, vt principium primum à quo omnia, &amp; glorificare, vt finem vltimum, ad quem omnia. Deus enim author omnis naturae, omnis veritatis, omnisque virtutis: radix essentiae, lux scientiae, fons disciplinae,: à quo formantur entia, informatur scientia, reformatur conscientia. vnde tres artes humanae, quibus schola tantoperè gloriatur, physicè, quae tractat naturas entium, logicè, quae format notiones mentium, ethicè, quae tradet normas actionum. Hìc Deum parumpèr contemplemur, quatenus seipsum patefecit, vt principium entitatis, quomodo sit operatus, certè, vt actor omnipotens, è contrario producens contrarium, ex nihilo aliquid, ex tenebris lucem, ex confusione ordinem, ex deformitate pulchritudinem, ex imperfectione perfectionem. Deus autem vt creator naturae integrae, ita recreator corruptae. in cujus redemptione per Christum tota se Dei sapientia, potentia, justitia, veritas, misericordia, vno verbo, diuinitas pleniùs &amp; illustriùs, quàm in creatione patefefecit. Nam cum quidam angeli primùm à Deo defecissent, facti jam diaboli malitia sua in suáque damnatione justè relicti, inuidia moti hominem induxerunt in rebellionis suae societatem, quem quamuis voluntariè, tamen

non malitiosé peccantem Deus data promissione benedicti seminis caput serpentis contrituri admirabiliter reparauit. Hinc, vt mundus ex nihilo, sic Adamus, antea factus à Deo, ex peccato post refictus, cujus perfectio anima animae ratio, rationis religio, religionis fides, fidei Christus. In quo etiam boni angeli ministratorij spiritus constituti sunt ecclesiae, id est, ijs qui haeredes salutis futuri sunt. Sic à Deo bis omnia, mundus &amp; creatus &amp; redemptus: quin igitur ad Deum multò magis referantur omnia? &amp; cùm non modò mundus &amp; angeli seruiant, sed Christus ipse mundi angelorum Deus se impēdat ecclesiae: quin igitur principes hominum primi seruire seséque totos impendere tuendae ecclesiae Christi summum esse honorem putent? qua collabente, decus reip. collabatur necesse est. Gloria decessit ab Israele, vt ait Phineae conjux. 1. Reg. 4. Nam arca domini capta est. Sic ego vobis inclamo mei filij, atque vtinam tam altè clamare possem, vt orbis exaudiat, si arca domini, id est, Euangelium Christi, si ecclesia Christi custos Euangelij, ab hisce vel intra latentibus, vel extrà grassantibus Philistinis propter Israëlis peccata capiatur, (quod autem factum est, id potest fieri) Israelis gloria discedet, majestas imperij dissoluctur. Respublica &amp; ecclesia simùlstant &amp; cadunt. vnum &amp; commune periclum, vna salus ambabus erit. Ruere ecclesia non potest, quin eodem respublica labefactata motu concidat. Libet igitur breuiter vos affari ijs versibus, quibus poëta palladium suis tuendum suasit. 
                     Aetheream seruate deam, seruabitis vrbem,
                     Imperium secum transferet illa loci.
                  
Dei spiritus ex verbo vobis persuasit Euangelium per Christum caelitùs ad vos esse delatum: palladium caelitus delapsum humanus persuasit error. &amp; tamen tuendi palladij sui quanto desyderio Romani veteres tenebantur? Idem etiam error illos induxit, vt putarent de caelo Ancylia descendisse. Vobis autem arma spiritualia ex Dei armamentario sumpta, vera Ancylia, Dei spiritus è caelo

subministrat. Cauete igitur ne veritatem &amp; ecclesiam Dei vobis cognitam &amp; concreditam vel timore deseruisse, vel desidia perdidisse, vel perfidia prodidisse Dei hominumque judicio coarguamini. Vos scitis, vos, inquam, scitis hanc esse veram ecclesiam Christi, quam habetis: sunt quidam principes, qui negent, ideóque à Romano pontifice instigati inscientesillam persequuntur. Vos humilitèr docete reges, in quam exitiali cum sibi, tum vobis ipsis errore versentur. At jesuitae libris vestris aditus obstruent ad reges. At reges libros prohibitos si sapiant, &amp; auidius quaerunt, &amp; rectius legunt. At vos deterret regum majestas, at inuitet humanitas. Quarè, reuerendissime atque honoratissime praesul, te vehementèr exoratum volumus, vt hanc causam tua cum authoritate promoueas, tum prudentia modereres. Nihil enim vel pietati, vel dignitati tuae congruentius facere potes. Hìc reuerendissimus pater, cum zelo gloriae Dei, tum fide erga regem Britannicum, ejusque progeniem singulari commotus, vt justo pióque satisfaciam Europae siue mandato, siue desyderio, facilè inducor, vt faueam instituto vestro; doctissimi viri. Author igitur vobis sum, vt apud reges non est contenta verbis, sed non paucis openbus: quae quoad theoriam est breuis &amp; facilis, quoad praxim longa &amp; difficilis: atque efficitur longior infinitis hominum traditionibus, &amp; spissior intricatis scholasticorum argutijs. Sed minimè decet regias aures talibus minutijs distineri. veritatem autem è spinosis altercationum quasi dumetis ex
                     •
                  rahi cupio, &amp; in aequa resolutionis planiciè collocari: re
                     •
                  ecari superflua, proponi necessaria, immo vero dubia &amp; probabilia praetermitti, certa &amp; indubiaseligi, quae pietatem &amp; sanctimoniam sapiant. Nec, noua, sed noue tractetis omnia, sic vt Christum apostoli, apostolos patres, patres scholastici sequantur: voi cum Christo &amp; apostolis patres &amp; scholastici concordant, recipiantur, vbi discordant, relinquantur: nec testimonia congeratis siue argumentis, nec vrgeatis argumenta sine testimonijs, religioni habentes egredi

cancellis illis, quos Scriptura vobis ipsa circundedit. Maneat ecclesiae catholicae sua dignitas, maneat Scripturae sanctae sua majestas: Ecclesia est creatura Dei Christi spiritu regenita, &amp; Scriptura est epistola Dei ad creaturam Christi spiritu inspirata: veritas Scripturae propheticae &amp; apostolicae de Christo basis &amp; fundamentum est ecclesiae catholicae: ecclesia catholica columna &amp; firmamentum est propheticae ac apostolicae veritatis. Sustinetur autem non fundamentum columna, sed columna fundamento. Sua igitur Scripturae firmitas priùs constet necesse est, quàm extare incipiat ecclesia: qua de re, mi Theogeometra, tu, si me audies, breuitèr &amp; plenè disseres, vt huic toti sermoni vestro solidum jaciatur fundamentum. Tu igitur, quem ego semper sacrae Geometriae studiosissimum esse animaduerti, ordire pensum tuū. Tum theogeometra mihi quidem semper, inquit, res mensurata mensurae adaequari debere visa est. Fides est res mensurata, Scriptura mensura. Fides igitur Scripturae adaequata esse debet, neque latior ea, neque contractior. Itaque memini Paulum diuinum apostolum, quatuor aduerbijs sapientèr vsum, quibus fideles admoneret, vt fidem suam intrà Scripturae sanctae limites continerent: suprà,
                     Suprà.
                   plùs, contrà, praetèr. Monuit Corinthios, vt ne saperent Supra id quod scriptum est. orthodoxus igitur non sapit suprà id quod scriptum est, patet ex apostolo Paulo. episcopus Romanus sapit suprà id quod scriptum est, patet ex Concilio Tridentino, episcopus igitur Romanus non est orthodoxus. Monuit idem Thessalonienses vt nec plùs,
                     Plùs.
                   nec minùs, ad Euangelium Christi consummandum, quàm scriptum esset admitterent. Vae, inquit Christus illis qui libro Dei quicquam addunt, vae illis, qui quicquam detrahunt. Ego, ô Deus, Scriptura duce, vsque ad Christum Iesum accedo, non vltrà pergo. Iudaeus non eousque pertingit, papista vltrà procedit. Quid est enim aliud papismus, quàm limitis à te in Christo praefixi transilitio? quid sunt enim papae, noua decreta, quàm mera additamenta? Iudaeus

igitur minùs, papista plùs credit, quàm oportet. Hic limes, hic terminus sapientiae nostrae, fides in Christum Iesum. qui vel minùs, vel plùs quàm scriptum est siue de Christo, siue de ecclesia credunt, timeant vae illud addentibus &amp; dementibus destinatum. Quam rationem fidei suae à protestantibus Deo redditam christianus poëta quidam pauculis expressit versibus, vt memoriae tenaciùs inhaereret.
               
                  Christus Scriptura consummat, regulatantùm
                  Illa meae fidei, terminus ille meae.
                  Ad Christum accedo, non vltrà pergo, supremi
                  Voti principium finis &amp; ille mei.
                  Verus homo verus
                        
                           
                        
                        que
                      Deus, sat ad omnia solus
                  Est mihi, nec quicquam demo nec addo Deo.
                  Seu certò quaerenda mihi sit vita futura,
                  Seu rectè praesens instituenda mihi.
                  Ecco breuis fidei ratio, quae credita nobis
                  A te, magne Deus, reddita vera tibi.
               
               Quod si Christus nihil apponi voluit Euangelio suo,
                     Contra.
                   vt imperfecto; certè nihil opponi voluit, vt falso: omnis enim additio imperfectionem infert, oppositio falsitatem. Monuit igitur Apostolus Romanos, vt obseruarent &amp; deuitarent haereseon &amp; scismatum authores, qui contra doctrinam à se praesertim in illa diuinissima scriptam epistola quicquam inducerent. Verùm admonuit Galatas, eósque Anathemate confixit, non solúm qui contrà, sed qui praeter ea, quae ipse tradiderat,
                     Praeter.
                   &amp; Galatae acceperant ab illo, quicquam docuissent: si non modò contrariam &amp; aduersam, sed aliam ac diuersam Euangelij doctrinam inuexissent. quod Augustinus sic exponit, siquid intulissent praeter ea quae in Scripturis legalibus &amp; euangelicis tradebantur, adeò tremenda districtio, vt seipsum &amp; omnes apostolos, immò ipsos angelos innodaret, si qui non modò contrà, sed praeter illud euangelium, quod Paulus scripto tradiderat, &amp; Galatae acceperant, docere praesumeret. Quòd si nec suprà, nec plus, nec contrà, nec praeter id quod scriptum est admitti debet aliquid a

nobis in causa fidei cultusque diuini, quamuìs ab apostolis, quamuìs ab angelis afferatur: certè Scripturam sanctam non partialem, sed totalem fidei canonem &amp; regulam esse necesse est, &amp; hoc primum nobis esse credendum, nihil esse, quod extra Scripturam credere debeamus. Non nego in externo ecclesiae regimine, in casu ordinis atque rituum, piae traditioni &amp; consuetudini patrum acquiescendum esse: sed in interno ecclesiae regimine, in casu fidei cultusque diuini, soli Scripturae sanctae adhaerescendum esse contendo. Qua in parte argumentum à Scripturae authoritate negatiuè ductum valere debet. Non tale quicquam Scriptura docuit. Non est igitur credendum. Non tale quicquam Scriptura praecepit, non est igitur faciendum. Exempli causa. Cui vnquam angelorum dixit Deus, filius meus es tu, id est, filius naturalis ab aeterno generatus. Non est igitur quisquam angelorum filius ejus naturalis. Sic negatiuè ab authoritate Scripturae argumentatur Apostolus Heb. 1. vers. 5. Quando, inquit Deus Dauidi, tecum vel cum illis judicibus Israëlis ambulans, dixi, domum mihi cedrinam extruite, 1. Chron. 15. Non igitur à te, qualiscunque tua fuit intentio, cedrina domus extruenda fuit, quae fuit tum pars cultus diuini, juxta regulam Dei à Mose traditam, quidcunque praecepero, id solum facito. Siquidem Scriptura sancta omnia cum principia fidei, tum praecepta vitae continet. Itaque D. Paulus scripturis veteris Testamenti, quas Timotheus à puero norat, Timotheum sapientem ad salutem fieri posse disertè affirmat. vnde sic infero. In sapientia perfecta rei cujusque scientia vertitur. At sacr
                     •
                   literae possunt Timotheum sapientem facere ad salutem. perfectam igitur salutis scientiam continent. &amp; quidem tam exactè, vt neque aliam doctrinam, quoad materiam tradi sinant, neque alitèr quoad formam. puram &amp; purè. puram, quoad partes, &amp; purè, quoad modum. Duplex est enim hujus salutaris sapientiae corruptela, vna directa, indirecta altera. directa, cum Dei doctrina hominum mendacijs mixta Dei doctrina

esse definit, vt cum componitur vel ex philosophicis commentis, vel ex humanis traditionibus, vel ludaicis rudimentis. indirecta, cum retenta materiae puritate doctrinae forma corrumpitur ascititio fuco, vel logicalium argutiarum, vel rhetoricalium cincinnorum, qui grauitati &amp; majestati hujus salutaris sapientiae minimè conueniunt: vbi non modò falsos, sed vanos doctores notat Apostolus. illos praedonibus comparans, qui gregem fraudulentèr à caulis abigunt: hos cauponibus, qui vinum aqua miscent, vt illi venenatam, isti dilutam theogiam propinantes vel multum obsint, vel parùm prosint. Vtrosque salutaris Scripturae sapientia rejicit, illos appellans impostores, qui vel philosophica figmenta, vel traditiones humanas, vel judaica rudimenta cum euangelij substantia commiscent: hos verò tribus nos inurens, qui formam euangelicae sapientiae corrumpunt. 1. quòd exinanimant virtutem crucis, 2. quòd eneruent spiritus energiam. 3. quòd adulterent euangelij castitatem. quis igitur perfectionem salutis disciplinam, quam sacris literis comprehensam postulet? praesertim quum omnem Scripturam affirmet Apostolus à perfectissimo Christi spiritu inspiratam. vnde 
                     •
                  oncludit perfectissimam in ea salutis scientiam comprehensam. Nam cum primò dixisset, Scripturae veteres Timotheum sapientem facere potuerunt ad salutem, quod aequipollet hijs verbis, ac si sufficientes esse dixisset: addit ex abundanti totam Scripturam diuinitùs inspiratam vtilem esse, id est, sufficientèr vtilem ad docendum, ad redarguendum, ad corrigendum, ad instituendum in justitia.
                     Gal. 5. Iam omnis perfectio christiani fide constat, quae per charitatem operatur. Fides autem erit perfecta, si vera doceantur omnia, &amp; falsa refutentur. Charitas integra, si vitia reprehendantur omnia, &amp; omnis justitia informetur. At Scripturae sanctae sunt non modo vtiles, sed sufficientèr vtiles ad haec omnia, ad docendum, ad redarguendum, &amp;c. Sunt igitur sufficientèr vtiles ad omnia in quibus christiani hominis perfectio continetur. Addit in extremo, vt homo Dei

sit ad omne opus bonum perfectè instructus. exertismenos. Quasi diceret, possunt Scripturae sanctae Timotheum virum Dei diuinae voluntatis intetpretem ad omne opus ministerij sui perpolire atque perficere. ergò multò magis quemlibet discipulum christianum. Eadem enim est mensura fidei in populo, &amp; doctrinae in ministro. Nihil tenetur populus discere &amp; credere, quod minister non tenetur docere &amp; tradere. At Scripturae sanctae possunt perficere doctorem. ergò multò magis discipulum christianum. Non me latet quas praestigias jesuitae nectant, vt hunc locum obscurent, &amp; nobis primarium causae subsidium eripiant: vrgent personae circumstantiam. Aiunt Apostolum non dicere omnes homines absolutè sacris literis, sed te, te, inquam, Timothee, sapientem fieri posse ad salutem, te, inquam, quem priùs viua voce informaui, qui firmitèr credidisti omnia substantialia capita doctrinae, &amp; omnem necessariam praximi disciplinae christianae. Secundò solas veteris testamenti Scripturas intelligi dicunt, quas Timotheus a puero nosset, sufficientes fuisse non cuiuis homini, sed Timotheo: nec sufficientes Timotheo per se ipsas, sed perfidem Iesu Christi, id est, junctas cum doctrina christianae fidei, quam Timotheus viua voce traditam, à Paulo audierat &amp; crediderat. &amp; si verbum, vtilis posteà sumatur pro sufficiens, tamen non sequitur, inquiunt, Scripturam solam esse sufficientem fidei regulam cuique homini sed Timotheo homini Dei, qui priús plenè instructus &amp; firmitér fundatus per traditionem in omnibus substantialibus &amp; fidei &amp; vitae christianae partibus extitisset. vnde traditiones Scripturis adjunctas facere totalem fidei regulam concludunt, &amp; non Scripturas solas. Traditiones autem diuinas, apostolicas, &amp; ecclesiasticas faciunt, quas Scripturis non modo comparant, vt pares, sed componunt, vt partes: immò etiam anteponunt, vt sine quibus ne Scripturae quidem ipsae suam obtineant firmitatem. vnde conficiunt, Scripturam in traditionem vltimò &amp; finalitèr resoluendam esse. Respondeat

Apostolus, Scis, inquit, ô Timothee, à quo didiceris, id est, à Paulo, qui nihil te docuit extrà ea, quae Moses &amp; prophetae praedixerunt.
                     Solutio sophismatis.
                   ergo traditio Pauli fuit scripta traditio, quam jesuitis fatentibus ex veteribus Scripturis Timotheo commendauit. &amp; haec Paulina traditio per Beraeenses ad scripturam Mosaicam &amp; propheticam exigenda fuit, id quod Spiritus sanctus laudat in Beraeensibus, quòd scrutarentur congrueret cum Scriptura, Necne. Ergo Paulina traditio vt ex Scriptura desumpta, sic ad Scripturam examinata. Quod si Paulina traditio ad Scripturam examināda fuit, quam Paulus immediato Spiritus inctinctu docuit: quanto magis traditiones pontificiae, quas papae Sp. sanctum ementientes suo tantùm spiritu fundunt, ad sacras literas exigēdae sunt? At vrgent personalem circūstantiam, quae si Pauli doctrinam restringat ad Timoth. certè illa personalis circumstantia, Vos recipite Sp. sanctum, restringit illam potestatem ad apostolos, non igitur extendit ad successores. &amp; in loco illo ad Thessalonicēs. Tenete traditiones, quas vos didicistis, &amp;c. illa personalis circumstantia traditiones restringit ad Thessalonic. non igitur jam extendit ad Romanenses. Ita isto nouo suo commento non modò scripturas, sed etiam traditiones perdiderunt. At loquitur Apostolus de Scriptura veteris Testamenti. fateor. sed non de sola loquitur. quia tum cum Paulus hanc epistolam scripsit paulò ante mortem, magna pars noui Testamenti tum extabat. Sed esto, loquutus sit de sola Scriptura veteris Testamenti. Vrgeo propiùs aduersarium &amp; justo. Quòd si veteres Scriptuae potuerunt facere Timotheum sapientem ad salutem, quantò magis nouae veteribus adjunctae veritatem &amp; exhibentes &amp; explicantes potuerunt? At sufficientes esse non poterant ne Timotheo quidem ipsi per se, nisi per fidem Iesu Christi, id est, vt ipsi interpretantur, junctas cum doctrina christianae fidei quam Timotheus viua voce traditam à Paulo accepisset &amp; credidisset. absurdè. fides in Christo Iesu, vel pro dono fidei sumitur, vt Heb. 4. verdum ijs non profuit, quia non erat

mixtum cum fide, vel pro doctrina noui Testamenti, vt 1. Cor. 15. quae scripta est, nunquam autem pro tradititione non scripta. &amp; hinc ex concessis argumentabor a fortiori, si vetus Scriptura sufficiens ad salutis sapientiam consequendam. multò magis noua veteris exhibitio atque explicatio sufficiens fidei regula censeri debet. id quod patres &amp; scholastici saniores apertè docuerunt. Sed consultò patrum testimonia praetermitto, plenitudine lucis, quae in ipsa Scriptura inest. Contentus ad Scripturae plenitudinem demonstrandam. Neque tamen inficias eo, veritatem Dei priùs viua voce traditam fuisse, quàm literis consignatam. Eodem enim modo Deus &amp; mundum illuminauit &amp; ecclesiam. Triduò Deus mundum illummauit sine sole. Et Deus duobus annorum millibus eoque ampliùs ecclesiam docuit sine Scriptura. quarto die Deus lucem illam primogeniam &amp; dispersam in corpus solare collegit, vt orbem semper posteà per solem illuminaret. Sic lucem illam verbi sui, quam nouis subindé reuelationibus per patriarchas velut à manu in manum traditam conseruauit, tandem Spiritus instinctu, Mosis manu Scripturae quasi globo solis inclusit, vt ecclesiae semper postea sola Scriptura ad beatam immortalitatem praeluceret, quae tota veteri Testamento comprehensa est. Eodémque modo Christus priùs, quam opus redemptionis peregisset in cruce, verbum redemtionis ipsi caelesti voci Iudaeis promulgauit, nihil autem ipse scripsit, sed est vsus apostolis prius vt legatis ad gentes, deinde vt librarijs, qui summam Euangelij voce traditam praesenti ecclesiae, scripto commendarent futurae. Quid autem interest inter Christum scribentem, &amp; apostolos vel euangelistas Christi spiritu scribentes, vt loquitur Augustinus? Summa. Quod si tota Scriptura a spiritu Christi authore perfectissimo inspirata est, si plenam salutis sapientiam continet, si sufficientèr est vtilis ad omne verum docendum, &amp; omne falsum redarguendum, ad omne vitium corrigendum, &amp; ad omnem justitiam informandam: Denique si potest Timotheum hominem

Dei ad omne opus ministerij sui plenè instructum absoluere &amp; consummare: sequitur necessariò Scripturam esse fidei morúmque regulam &amp; normam perfectissimam.
               Posito igitur hoc prophetico &amp; apostolico fundamento superstruitur ecclesia domus Dei, columna &amp; firmamentum veritatis, vt scribit apostolus. Nam si fundamentum ecclesiae Scriptura, tum columna orbis ecclesia, vt rectè Chrisostomus. Hìc praestigiatores jesuitae contrà disputant, Scripturam ex ecclesiae traditione pendere, suámque sumere firmitatem. Quòd si fides apostolica Scripturis, inquiunt, Scripturae verò perpetua ecclesiae traditione nitantur: finalis &amp; vltima fidei resolutio in Traditionem facienda est. verum primum, verum igitur &amp; secundum. Quod quàm futile sit argumentum ex argumenti retortione constabit. Si fides apostolica ecclesiae traditione, &amp; ecclesia ejusque traditio Scripturae authoritate nitatur, finalis &amp; vltima fidei resolutio in Scripturam faciendam est. At secundum propositionis hypotheticae membrum ipsi verum confitentur. Interroga, qua authoritate confirment traditiones suas, statìm illum locum ex secunda ad Thes. epistola proferunt. Tenete traditiones, &amp;c. percontare quo testimonio ecclesiae infallibilitatem confirment, statim illum ex prima ad Timotheum epistola locum proferunt, ecclesia est columna &amp; firmamentum veritatis. Ita cum ecclesiam, tum traditionem Scripturae authoritate stabiliunt. ergò fatente aduersario non Scriptura in traditionem, sed traditio in Scripturam vltimò &amp; finalitèr resoluenda est. Quatuor sunt officia ecclesiae circà Scripturas, primum, vindicis vt internoscat; secundum, interpretis vt exponat. tertium, custodis vt asseruet. quartum praeconis vt promulget: vnde quoad officium rectè describitur, columna veritatis. elogio monetur officij. Nec tam dicitur, quid semper faciat ecclesia, quàm quid semper facere debeat. quod apparet ex ipso contextu. De qua enim ecclesia loquitur apostolus? De Ephesina, in qua Timotheus velut

in specula constitutus est. At illa mortuo Timotheo amisso aureo suo candelabro, veritatis lucerna penitùs extincta, proh dolor, in Mahumeti damnabiles errores &amp; miserrimam seruitutem delapsa est. O timeat Romana fatum Ephesinae, cujus apostasiam imitatur.
               
                  
                     Ecclesiae membra personae sacrae. Ecclesiae partes res sacrae.
                  Iam ecclesiae membra sacrae personae sunt, non doctores modo, sed discipuli. Res sacrae sunt partes ecclesiae, vt verbum Dei, mysteria, gratiae caelestes, fides, spes, charitas, poenitenita; noua obedientia. Non igitur vlli sunt ecclesia, quà homines, sed quà fideles. Corpora &amp; animae nostrae non faciunt nos membra ecclesiae, sed fides &amp; obedientia. Non sumus ecclesia ratione carnis &amp; sanguinis, quae sunt de terra: sed ratione veritatis &amp; gratiae, quae sunt è coelo. vnde Apostolus ecclesiam familiam fidelium &amp; sanctorum appellat. Fideles autem esse non possumus, nisi vocati, vnde ecclesia suum nomen accepit. vocati extrà per verbum Dei, inquam, non per verbum hominis: verbum autem Dei duplex, promissorium &amp; mandatorium. promissorium, cui credamus: mandatorium, quod faciamus. Fides, inquit Apostolus, ex auditu, auditus autem per verbum Dei. Credi verbum Dei non potest nisi audiatur: nec audiri nisi praedicetur. praedicatio igitur &amp; auditio verbi organa fidei. Verbum autem Dei triplicem rationem habet, seminis, alimenti, medicamenti. seminis, quo in peccato natu
                     •
                   regenerêre: alimenti, quo regenitus nutriare: medicamenti, quo aeger persanêre. verbo veritatis mysteria gratiae necessariò sunt annexa, baptismus &amp; coena dominica, baptismus regenerationis, coena nutritionis sacramentum: vtraque sigilla fidei nostrae, tesserae professionis exercitia sanctitatis. Sed frustrà verbum annunciatur, &amp; sacramenta administrantur, nisi spiritus Christi intùs operetur, &amp; per haec organa efficaci operatione sua fidem, spem, charitatem nobis ingeneret, fidem, qua fundetur ecclesia domus Dei, spem, qua erigatur, charitatem, qua consummetur: vt pie dixit Augustinus in hunc locum, domus Dei credendo fundatur, sperando erigitur, amando

perficitur: quas ille praecipuas partes caelestis aedificij, id est, Ecclesiae Catholicae partes facit.
               Hinc emergit Ecclesiam Christi respectu personarum,
                     Triplex Ecclesiae distinctio respectu personarum.
                   qua talium, triplicem distinctionem habere: primi Ciues Ecclesiae, quam Apostolus ciuitatem Dei, caelestem Hierusalem appellat. Sunt electi Angeli atque homines, vnde Apostolus definit Ecclesiam conuentum vniuersalem Angelorum &amp; primogenitorum conscriptorum in Coelis. Ecclesia sursum, Ecclesia deorsum, Ecclesia sursum in omnibus Angelis Sanctisque defunctis triumphantibus in Coelo, Ecclesia deorsum in omnibus militantibus in terram, vt August. in Ps. 137. Igitur in Symbolo proximam Trinitati stare oportuit Ecclesiam, vt Domino domum, vt Deo Templum, vt aedificatori Ciuitatem, quae hic necessariò pro toto sumetur, vt ait Augustinus de Catechisandes rudibus, cap. 30. Non pro parte, non solum pro illa parte, quae peregrinatur in terra, sed pro illa, quae permariens in Coelo ab eo tempore vsque, quo creata est, adhaesit Deo. Simul addit cum Apostolo, nos qui peregrinamur in terris, vnam cum illis Ciuibus Angelicis facere Ciuitatem. Cum ipsis inquit, Angelis sumus vna Ciuitas Dei, cujus pars in nobis peregrinatur, pars in illis opitulatur, Aug. de Ciuit. Dei lib. 10. cap. 7.
               Secunda distinctio Ecclesiae est, quae censetur populos Dei, in toto orbe diffusus, omnes sanctos annumerans, qui ante Christi aduentum in orbe vixerunt, omnes qui fuerunt, sunt, futuri sunt, Ecclesia sunt, inquit, Corpus Christi, non quae hic aut illic, sed quae hic &amp; vbique per totum mundum: neque quae est hoc tempore, sed quae ab Abele ad illos qui posthac nascentur &amp; credent in Christum vsque ad finem mundi totus Sanctorum coetus ad vnam Ciuitatem pertinens, quae est corpus Christi, &amp; cujus Christus est caput, Psal. 62. quae Catholica dicitur.
               Tertia distinctio Ecclesiae, quae tempore &amp; loco circumscribitur, vt particulares Ecclesiae, Hyrosolymitana,
                     Aug de vnitate Eccles. cap. 11. Antiochena, Corinthiaca, Ephesina, Romana, Ecce, inquit Augustinus, in Ecclesia sunt Ecclesiae, quae sunt membra

illius vnius Ecclesiae per mundum vniuersum dispersi, multae sunt Ecclesiae, &amp; tamen vna Ecclesia, &amp; ita multae, vt sit nisi vna. Haec est triplex personarum distinctio, ex quibus Ecclesia consistit.
               
                  
                     Distinctio Ecclesiae respectu partium.
                  Sed est alia distinctio rerum, sinè quibus personae Ecclesiae membra esse non possunt, immo siue quibus ipsa Ecclesia non potest esse, quae Regnum Dei dicitur, Regnum autem Dei est justitia, pax, &amp; gaudium in Spiritu Sancto, vt inquit Apostolus, intelligens hos esse fructus, haec, effecta Regna Dei: quod minatus est Christus, fore vt à Iudaeis auferretur, Regnum Dei à vobis auferetur, inquit. Vnde constat cum verbum veritatis, &amp; sigilla gratiae auferuntur ab vllo populo, populum, illum Ecclesiam Dei esse desinere. Christus enim regnat in Ecclesia sua per spiritum sine quibus homines Ecclesiam esse non possunt. In corpore naturali quamuis spiritus &amp; facultates membra non sint, sine illis tamen membra, nec vitam, nec motum, nec sensum habent, nec actionem erunt vllam. In corpore mystico bomines fideles membra sunt, sed media &amp; organa quibus fiant &amp; seruentur membra Christi, sunt pura verbi praedicatio, &amp; recta Sacramentorum administratio, sine quibus nec vitam, nec motum, nec sensum spiritualem habemus vllum, nec actionem edere possumus. Nam membra sunt mortua nisi fide viuant, nisi gratia crescant, nisi amore capiti suo coalescant, nisi ad illius voluntatem per obedientiam moueantur, &amp; quamuis membra non sint, at sunt compages &amp; commissurae, sunt arteriae, nerui, venae, quae vitam, motum, sensum, sanguinem &amp; robur tribuunt corpori Christi, quod est Ecclesia, &amp; nunc principales corporis facultates, &amp; partes
                     •
                  censeri debent. Non sunt extrema solum ornamenta &amp; gemmae, quibus Christi sponsa decoratur, sed sunt semen ipsum &amp; alimentum, semen quo concipitur, alimentum quo nutritur, syncerum lac, è duobus testamentis tanquam vberibus profluens, quo Ecclesiae alitur infantia, solidus cibus, quo virilis aetas quotidiè roboratur: anima planè &amp; forma Ecclesiae, quae ad illius constituendam essentiam requiruntur,

non vt vestes quaedam splendidae, quae ad essentiam constitutam accedunt, vt illa pulchra accidentia vnitatis, vetustatis, vniuersalitatis, visibilitatis, successionis, caeterumque notarum, quae Ecclesiae non semper, non igitur essentialitèr, sed aliquando &amp; accidentalitèr, adjunguntur. Exempli causa. Adamus &amp; Abel post veritatem promissionis fide receptam erant Ecclesia Christi, erat tamen eo tempore noua, non antiqua: erat posteà in Abrahami familia primùm, deinde in Iacobi eiusque posterorum gente inclusa, non per totum orbem adhuc diffusa, non igitur Catholica, adhuc &amp; vniuersalis, erat tamen Ecclesia Christi: Erat in Elia tum cum totum Regnum Israeliticum Rex, Principes, Prophetae, Sacerdotes, viri, foeminae, senes, pueri, id quod conqueritur Hoseas, in cultum vitulorum &amp; Baalis consperare omnes viderentur. Hìc nulla apparebat Dei Ecclesia in maximo Regno praeter Eliam. Atqui erat Ecclesia hominum 7000. praeter Eliam. Quaero visibilis an inuisibilis? Certè hominum oculis cerni non poterat, ne Eliae quidem. Erat ergo Ecclesia tunc inuisibilis. Tamen erat Ecclesia. Post cum Leuiticae tribus successione corrupta &amp; interrupta Christus de tribu Iuda cum suis Apostolis accessisset, Christus cum suis erat Ecclesia, Et tamen externa successione caruit. Post cum jam è Palestina exijsset Ecclesia per praedicationem Apostolicam, Apostoli inter se ante aduentum Spiritus dissenserunt, &amp; post Paulus à Petro, Barnabas à Paulo grauitèr dissidebat, erant tamen omnes Ecclesia Christi. Sunt ista quidem vetustas, vniversalitas, visibilitas, successio personalis, vnitas praeclara quidem ornamenta Ecclesiae Christianae, sed veritas, gratia, fides, spes, charitas, poenitentia, obedientia, Verbum Veritatis, &amp; Sacramenta gratiae, quibus vt inedijs excellentes ille dotes in animis hominum per Spiritum Sanctum generantur &amp; conseruantur, sunt instar viscerum, &amp; vitalium planè partium, ex quibus illa consistit.
               
                  Ex praemissis emergit Ecclesiam esse vniuersalem &amp; particularem vniuersalem, quae Angelos in Coelis, omnesque sanctos &amp; fideles in terris, qui fuerunt, sunt, &amp; erunt vna notione complectitur: quae creditur in Symbolo, quae necesse est esse inuisibilem. Fides enim est inuisibiletur, vt dicit Apostolus.
               Particularem, quae locis &amp; temporibus terminatur, vt Hyerosolymitana, Antiochena, Alexandrina, Ephesina, Romana, quae visibiles sunt respectu hominum, qui verbum praedicant &amp; audiuit, &amp; Sacramenta percipiunt: &amp; respectu ordinis, qui in Ecclesia foris exercetur, vnde illud, die Ecclesiae. Sed ratione fidei, spei, charitatis, reliquarumque spiritualium gratiarum, quae sunt inuisibiles, imprimisque vocationis internae, &amp; electionis aeternae, quae sunt harum origines gratiarum, inuisibiles eo nomine dici possunt.
               Atque harum illa triumphans in Coelo dicitur, haec militans in terris contra Diabolum, mundum, &amp; carnem. Quam nunc, si vnquam, Draco, &amp; Bestia per suos Emissarios crudelissimè persequuntur.
               Iudaei primò Christum, caput Ecclesiae, immanissimè ad mortem vsque persequuti sunt, posteà Pagani Imperatores Apostatos, caeteraque Ecclesiae membra lacerarunt ac discerpserunt: tandem haeretici, imprimisque compositus ex illis haereticissimus Antichristus, Ecclesiam ex nascontem &amp; renascentem acerbissimè cruciarunt, &amp; etiamnum cruciant: tamen viri Dei, vi verbi &amp; virtute Spiritus Christi Ecclesiam primùm ex Iudaismo, deindè ex Paganismo, tertiò ex haeresi &amp; imprimis ex Antichristianismo etiam cum vitae suae dispendio extraxerunt, in lucemque reuocarunt, fraementibus Phariseis, saeuientibus Imperatoribus &amp; Regibus, haeretisis &amp; imprimis Antichristo Lupinam rauicem cum Vulpina fraude iungentibus: vt vtrum Draco insidians, an Leo rugiens ortum priùs &amp; progressum, deinde Palingenisiae Ecclesiae Christianae magis impedierit, difficile dictum sit: Christus tamen eiusque serui Christi spiritu instructi, omnes difficultates omnia pericula superarunt,

&amp;, invito Satana, Ecclesiam Christianam in promissa terrae possessione posuerunt.
               Ac Christiana Ecclesia, qua nostri post multam longamque noctem, è tenebris in lucem reduxerunt. Latuit primo sanè perdiu sub legis Mosaicae ceremonialis vmbris ac figuris &amp;c.
               Contentio Christi cum Pharisaeis de ceremonijs abrogandis vt Ecclesiam Christianam ex illis vmbris &amp; typis in lucem educeret, &amp; Pharisaismi jugo liberavit.1. Ex Iudaismo extracta Christiana Ecclesia.
                   Aiebant Pharisei Deum à se stare, qui Ceremonias illa praescripsisset: Chrstum, qui illas rescinderet, Deo repugnare. Sed eum Christus illorum traditiones attingeret, cum vero in illum inuolabant, illum vt hostem Dei, vt hostem Caesaris cruci affigebant. Ita Christo prima. Ma. contentio magno constitit.
               Secunda institutio leuior,2. Ex paganismo.
                   quam Apostoli priùs ipsi cum Iudaeis deinde ipsi eorumque successores cum Gentilibus susceperunt. Regnarunt extra Iudaeam illa nullis jam saeculis factiosa, quam dixi; Gentilium Deorum pluralitas,
                     Pagani dij tres,
                     
                        
                           Philosophici dij.
                        
                        
                           Politici dij.
                        
                        
                           Poetici dij.
                        
                     
                  
qui vel Dij Philosophici, vel Dij Politici, vel Dij Poetici dici possunt, at omnes opiniones falsae de Deo concepte Dij falsi &amp; Idola rectè vocantur.
               Prima Apostolis lucta suit cum Philosophis. Qui naturam posuere loco Dei, creaturam loco creatoris. Nam vt minutos Philosophos mittam, principes Paeripatetici &amp; Academici quantoponè delirarunt Aristotelij somniarunt mundum aeternum esse, nec posse dari primum hominem, &amp; cum mundum ex nihilo creatum audirent, vt principio suo contrarium exploserunt. Deum aeternum confessi sunt, vnde intulerunt mundum esse aeternum, aeternae causae aeternum effectum finxerunt enim aeterno Deo materiam coaeternam, ex qua mundus extitit non libera voluntate omnipotentèr agentis, qui mundum creauit &amp; quando vellet, &amp; quomodo: sed necessitate materiae quodammodo resultauit, vel vtradius è Sole, vel vt scintilla ex igne; vel vt vmbra ex corpore: nihilò sapientiores Platonici, qui quamuis mundum caepisse concederent,

tamen per Angelos, conditum arbitrabantur. Vndè Angelorum cultus inualuit; quam paucis verbis Moses diluit multa deliria. In principio Elohim Bara, Dij creauit Coelum &amp; terram. Pluralis numeri substantiuo Trinitatem personarum singularis verbo vnitatem naturae in Deitate significans. Ita Christus in capite libri reperitur mundum creans, vt Dauides Mosem, Dauidem Apostolus eponit, Psal. 132. &amp; Heb. 1.10. Sic, vbi desinit sapientia Gentilium, ibi incipit Religio Christianorum. Magnum tamen opus fuit piscatoribus tam absurdas opiniones ex Philosophorum animis euellere, de creatione, nisi illis diuinus Christi spiritus subuenisset. Vnde rectè comes Mirandulanus, veritatem creationis, inquit, Philosophia quaerit, Theologia inuenit, sed deuotio possidet. De Redemptione verò, quam penitùs ignorarunt Philosophi, deque purgatione peccati acrior cum illis Apostolorum concertatio. Nam cum audirent Iesum quendam filium Virginis natum Iudaea, &amp; à Iudaeis suis crucifixum atque occisum, deinde post triduum rediuivum fuos etiam à mortuis relucturum esse, Apostolos irriserunt, vt humanae ratione contraria planèque impossibilia docentes: &amp; cum peccata crucifixi sanguine purgari dilerent, Platonici suum ignem purgatorium regesserunt eluendis animae maculis: vnde suum Pontificij purgatorium intulerunt, quemadmodum &amp; Angelorum cultum in Ecclesiam: vt papismus nihil in eo, planè videatur esse aliud, quàm recoctus paganismus sed tantùm valuit in illis piscatoribus Christi Spiritus, vt falsos illos Deos, quos Philosophica Schola produxit, id est, falsos de Creatione Redemptioneque Opiniones ex multorum Philosophorum animis extraheret, illisque Christi fidem insereret.
               Sequuta est altera cum Politicis luctu, qui non modò naturam, vt Philosophi, sed Imperatorem suum vt Deum colendum proposuerunt, cujus nomen multi assumpserunt Imperatores, multis etiam viuis tribuerunt sui subditi, vt Horatius de Augusto loquitur. 
                     Praesenti tibi diuinos largimur honores,
                     
                        Iaranda
                           
                              
                           
                           que
                         tuum per nomen ponimus ara
                           •
                        .
                  
               
               Quod alijs post datum Imperatoribus, quibus quòd Ignatius, Iustinus, Polycarpus, Cyprianus adolere incensum recusauerint, acerbissimam mortem pertulerunt. Sed in illorum morte, veritas vixit &amp; vicit, &amp; prophanas illas leges quas Curia contra Coeli &amp; terrae Imperatorem Iesum Christum pro terrenis illis dijs, id est, Imperatoribus colendis induxit, tandem penitùs aboleuit. Et, quaeso, nonne Papa qui vt Deus colitur, &amp; sic appellatur a'suis, paganicam istam idolomaniam in seipso renouavit? Restabat jam Apostolis virisque Apostolicis pugna cum dijs, de quibus dixi, Poeticis quos Scena finxit cum Ioue, cum Iunone, cum Minerua, cum Marte, cum Mercurio, cum Apolline caeterisque dijs deabusque theatralibus: quorum vitia in spectantium vitam Scaena transtulit. Quamuis prudentiores Ethnicie dicerent sese tamen-vnum Deum colere non plures, varijs nominibus vtentes, vt illius vnius Dei in Ioue bonitatem, in Iunone faecunditatem, in Mineruam sapientiam, in Mercurio eloquentiam, in Marte potentiae, in Apolline viuificatricem, &amp; recreatricem quandam vim atque efficaciam colere sese profiterentur. Quod idem à Pontificijs in die suis Calendis dici solet, se Deum vnum in illis colere, praesertìm in beata virgine, quam vt Deo, Coeli Reginam, vt vetere pagani colunt Christo Regi Coeli proximam, vt hic Ioui Mineruam, nam cum ab illis omnia tribuichristo vidētur, vt Ioui à paganis. 
                     Quippe nil maius generatur ipso,
                     Nec viget quicquam simul aut secundum,
                  
tamen ad extremum idem tribuitur ab illis sanctae Mariae virginis, quod à paganis Mineruae, 
                     Proximos illi tamen occupauit
                     Pallas honores.
                  
Nimis ista certè nisi bene veterem paganismum videntur. Erat ista quidem mortifera Apostolorum eorumque qui illis snccesserunt patrum cruenta dimicatio cum Philosophis, cum Politicis, cum Poetis, vt falsos illorum Deos, id est, falsas de Deo opiniones inveteratas ac penitùs

insitas ex illorum Scholis Curijs, Scaenis, adeoquè ex Templis, atque animis extirparent: vi tamen verbi, &amp; virtute Spiritus Christi, id, libet ipsi plerunque in certamine caderent, effecerunt, vt Ecclesia Christiana ex ipsorum planè cineribus, quasi Phoenix revisceret.
               Graues fuerunt istae duae Christi &amp; Apostolorum, &amp; patrum concertationes cum Iudaeis &amp; Paganis: grauior autem fuit postea cum haereticis. Nam cum Christus Ecclesiam suam natam Hierosolymis, peregrinantem vero per Graeciam, tandem in Latium induxisset, eique Romam sedem ac domicilium statuislet, primi Pontifices sanctissimi Martyres eam perdiu conseruarunt, vt castissimam Virginem, quemadmodum eam vocat Irenaeus: donec haeretici cum aliundè tum ex ipsorum snccessoribus exorti, quos ante attigi complures, Arrius, Marcion, Eutiches, Nestorius, Pelagius caelestem illam, ah nimis jam neglectam Virginem constuperarunt, id quod post obitum Apostolorum futurum praedixit Egesippus. Arrius qui Christum verum negabat esse Deum, Marcion qui verum negabat esse hominem, Eutiches qui naturam diuidebat, Nestorius qui vtramque confundebat, Pelagius qui Christi, quem Deum &amp; hominum confitebatur, saluificam gratiam obscurabat: quas haeresi Christi Spiritus in quatuor illis primis oecumenicis Concilijs Nicena prima, Ephesina prima Constantinopolitana, &amp; Chalcedonensi, excepta Pelagiana haeresi quae nondum nata est, ita restrinxit, vt earum tamen post Carbones molesti semper existerent.
               Ex quibustandem grandis ille, compositam illam suam conflauit haeresin Antichristus, qui maligni aliquid sumpsit a singulis, &amp; multum addidit de suo. Qui progressu temporis Episcopus primum, deinde Reges, postremò Concilia Majestati suae pastoritiae subjugavit, doctis &amp; pijs palam vbique semper reclamantibus, quos ille connivente Regum lenitate maximam partem occidit, vt Hussium &amp; Hieronymum in Constantiensi Concilio. Donec tandem, cum Leo decimus ruginet vt Leo Deus optimus

maximus suo tempore Martinum Lutherum excitauit in quo Spiritus Christi, &amp; vno &amp; infirmo fraterculo totum Papatum oppugnauit, poene dixe
                     •
                  im, expugnauit, nisi quòd alijs suis seruis viris Dei praestantissimis Zuinglio, Caluino, Martyri, Bucero, Cranmero, Ridleio, Latymero, ceterisque Ducibus nostris perficiendum reliquit aliquid, quod ab altero est omissum. Iam verò ista Palingenisia Ecclesiae Christianae, &amp; quaedam quasi è Sepulchro resurrectio à Christi Spiritu promissa, Ap. 10. Christi Spiritu effecta est per hoste diuinissimos homines, qui partìm precando, partìm concionando &amp; scribendo, partìm fortitèr moriendo Ecclesiam Christi à Romano Antichristo jamdiù miserabiliter oppressam &amp; sepultam resuscitarunt &amp; in clarissimis Europae Regnis rebusque publicis florentem reliquerunt.
               Tantae molis erat Christi ter condere gentem.
               Iam vt Christus vnicus fundator Ecclesiae Christianae, sic Christus vnicum eius fundamentum vt D. Paulus docuit 1. Corin. 3. vers. 11. Non Petrus sed Christus. Petrus architectus &amp; quidem praecipuus: sed Christus fundamentum. Christus in Prophetico atque Apostolico fundamento fundauit Ecclesiam, in seipso igitur, quod Prophetae &amp; Apostoli posuerunt, &amp; in quo ipsi superstructi sunt, vt docet Paulus Ephes. 2.20. In seipso, inquam non in Petro in seipso confesso, non in Petro confessorem, Christus solus est petra, Petrus quilibet Christianus, vt loquitur Augustinus: qui Christum inducit sic loquentem ad Petrum. Non ego me aedifiabo super te, sed te aedificabo super me, super me Dei filium aeternum: non super te hominem mortalem: super me sanctorum sanctissimum, non super hominem peccatorum, &amp; à ne viri post Sathanam appellatur. Nam quod aiunt fundatam Ecclesiam in Apòstolico fundamento Ephes. 2.20. ergo in Petri persona,
                     Rhemenses in 2. Eph. vers. 20. non sequitur. Nam tum quot Apostoli, totidem personalia fundamenta. S. Iohannes vocat Apostolos fundamenta ratione doctrinae, cuius anteà rationem reddidi. Sunt igitur multa fundamenta, vt ita dicam, doctrinalia, vnicum persona

sonalem quod jam positum est, vt ait Apostolus, Iesus Christus: cuius virtute solius falcitur Ecclesia, ideo vt lapjs summus in angulo, qui duos populos Iudaeos &amp; Gētiles, quasi duos parietes, conjungat, sic imus in fundamento dicitur, quod totum aedificium coagmentet atque sustentet: quatenùs adeo factus est crèdentibus sapientia, justitia, sanctificatio &amp; redemptio, vt ante scripsit Apostolus 1. Co. vers. 30. quem locum Apostolus ex nono Ieremiae sumsit, vt omnes sapientes, diuites, &amp; potentes à vana suae sapientiae opulentiae, potentiaeque opinione traduceret, quo omnem fiduciam suam gloriandique materiam in Christo domino suo solo collocarent. Vt D. Petrus cap. 20. ex Esaiae vigesimo octauo sumit insigne illud suum de Christo testimonium quod Deus pater dedit. Ecce pono in Sione lapidem angularem electum, preciosum, fundamentum fundatum, &amp; quiscunque crediderit in eum non confundetur. Non se fundamentum, ne secundarium quidem praedicat, vt impiè Bellarminus: sed Christum fundamentum Ecclesiae fundatum praedicat: se lapidem viuum in fundamento super structum Christum solum lapidem angularem preciosum, &amp; fundamentalem in quo omnis nostra fiducia ponenda est.
               Ergo ne falsum Christum pro vero, falsam Ecclesiam pro vera sumamus jubet ipse Christus, vt Scripturas scrutemur Canonicas quae ideo Canonicae dicuntur, quia perfectum Canonem fidei morumque, continent. Tradunt enim omnia cum principia doctrinae, tum precepta vitae Christianae. Scrutamini Scripturas, inquit ad populum Iudaeum, eum cum ne litera quidem extaret Noui Testamenti: veteres igit
                     •
                  r intelligit. Nam in illis vitam aeternam putatis vos habere, &amp; illae sunt quae testantur de me. Ille verum demonstram Christum; veram Ecclesiam. Quis vnquam Apostolus Christi mortem magis depinxit ad vivum, quam Esaias Propheta cap. 53. Nos putauimus eum percussum à Deo, &amp; humiliatum. Sed certè nostras ille infirmitates tulit; ille nostros portauit dolores, propter nostras transgressiones vulneratus, fractus propter nostras iniquitates,

castigatio pacis nostrae super eum, &amp; liuore eius sanati sumus. Deus posuit super eum iniquitates omnium nostrorum, ita domino placuit eum conterere: russus, inquit, servus meus notitia sui justificabit multos. ô verè Euangèlicam Prophetam. Nec minùs viues coloribus mortem Chrsti Propheta Daniel delineauit cap. 9. Messias occidetur, &amp; non propter seipsum, sed vt finiat impletatem, vt obsignet peccata, vt reconciliet iniquitatem, &amp; vt justitiam inducat aeternam. Vndè etiam Propheta Ieremias eum non modo justum ex Dauidis familia germen, sed aeternam Iehouam nostram justitiam appellat, vt Paulus exponit omnes, Christum nobis factum esse justitiam à Deo. Christus justitia nostra tripliciter, dicitur, efficienter, exemplaritèr, imputatiuè; efficientèr quo spiritu suo in nobis, &amp; nec nos justitiam operetur. Exemplaritèr, quòd &amp; in vita &amp; in morte sua perfectissimum omnis virtutis obedientiae
                     
                        
                     
                     que
                   nobis exemplar proponitur: imputatiuè quod nobis suam &amp; actiuam legis &amp; passiuam crucis obedientiam coram Deo, ad justitiam &amp; vitam aeternam gratis imputet, quam &amp; Prophetae &amp; Apostoli potissimum intelligunt. Est enim illa justitia quasi fons, vnde omnes sanctitatis rivuli dimanant. Quam si veteres Scripturae tam efficacitèr explicarent, veteres &amp; noui quantò efficaciùs explicabunt. Quod Scripturae sanctae verum nobis demonstrent Christum, veram certè demonstrant Ecclesiam. Christus autor Scripturae, Scriptura fundamentum Ecclesiae, vt docet Paulus. Quod autem constituit Ecclesiam, id verè demonstrat Ecclesiam. Scriptura est Ecclesiae causa constituens. Ergò nota demonstrans, vt praeclarus reuerendissimus pater ante disseruit. Scriptura sumit suam authoritatem à spiritu, qui eam inspirauit: non ab Ecclesia, quae accepit; sua igitur Scripture authoritas constet, necesse est priusquam extet Ecclesia: nam si ratio rectè ponat, fulciri à fundamento aedificium: Religio rectè inde concludit, quòd veritas constituat Ecclesiam, non Ecclesia veritatem. Nec tamen ergo, Ecclesiam Christi Spiritu è Scriptura semel instructam, vt mulierem Samaritanam posse Christo

testimonium dare, aliosque ad Christum adducere. posse homini jam infideli sanctam de Christo eiusque Scriptura opinionem, magnamque reuerentiam inijcere, quae fides bonae aeducationis dici potest, &amp; fides acquisita à Scholasticis dicitur: sed plerophoriam illam, qua certè credas Christum esse Christum, &amp; Scripturam eius esse Scripturam, non habes nisi à Spiritu sancto, qui quemadmodum Paulo verbum reuelauit, vt scriberet, sic cor Lydiae purpurissae aperuit vt crederet, quae fides sanere inspirationis, &amp; fides infusa appellatur. Quemadmodum Samaritani quam mulieres voce excitati venissent ad Christum, postea quam Christum audissent, responderunt, credimus iam, non quia mulier dixit nobis, sed quoniam audiuimus ipsum. At sensus Scripturae ab Ecclesia sumendus est. Minimè verò canon est &amp; textus &amp; commentarius. Nec tamen inficias eo, Ecclesiam esse Scripturae interpretem, sed ex Scriptura, vt judex legem interpretatur, sed exlege. Sed maledicta glossa quae corrumpit textum. Rectè Hilarius, referendum è textu dixit esse fensum suum, non inferendum in textum alienum. Nec malè Cajetanus siquis, inquit, inciderit in sensum textui, consentandum quamuis à torrente doctorum alienum, ne repudiet. Sed castigatus à censoribus Cardinalis, quòd tam liberè pro Scriptura loqueretur: cuius oracula non sunt aedita tanquam aenigmata, vt responsa daemonum esse solebant, quò nos vel ambiguitate fallerent, vel obscuritate torquerent. Multa fateor in illis esse difficilia &amp; obscura, vt nostrae satietati occurreret Deus. Multa facilia &amp; perspicua, praesertìm ad salutem pertinentia, vt pijs votis satisfaceret: vno nec nimis citò inuenta vilesceret salus, nec animus nimis anxiè quaerendo languescerit. Sed Scriptura sancta, vt probaui supra; fidei morumque regula perfectissima: vt mirarer Cardinalem Perronium emisisse libet, tum in vulgus inscriptum de insufficientia Scripturae sanctae. Rident Philosophi, si librum legerent in scriptum de insufficientia lucis in Soli. Doluerunt Theologi, cum librum legerent, inscriptum de insufficientia Scripturae sanctae. Ineptum est dicere esse

penutiam lucis in globo solis, &amp; non est impiam penuriam lucis Scripturae sanctae à Cardinali imputati? Est igitur Scripturae sanctae authoritas independens, sensus inherens, doctrina sufficiens. Loquitur Christus in Scriptura, loquitur etiam in Ecclesia. Sed sine errore semper in Scriptura, non sine errore semper in Ecclesia. At Ecclesia est columna veritatis, vt supra dictum certe, si Scripturae veritati fundetur. At promissus est Spiritus, vt ducat Ecclesiam in omnem veritatem, sed pro modulo recipientis. Porrò non vt aliam veritatem exprimeret; quam scriptam, sed vt illam omnium animis imprimeret ergo Scriptura prior tempore, clarior lumine, maior authoritate quam Ecclesia: quae cum à Scriptura suam naturam lumen praerogatiuam accepit, eum demum veritate quasi columna, praefere terreaequ
                     •
                   incolis ostendit. Sed cum Ecclesia fundamento suo semel exciderit, desinit esse Ecclesia, domus Dei, columna veritatis, sponsa Christi incipit esse domus idoli officina mendacij, meretrix Antichristi. Id quod eodem loco apertè praedixit Apostolus futurum, vt multi extremis temporibus à fide, &amp; à veritate deijcerent: attendentes spiritibus errorum &amp; doctrinis daemoniorum, mendacia loquentium in hypocrysi, habentium cauteriatas conscientias prohibentium nuptias, &amp; abstinentram a cibis imperantium, vt 1. Timoth. 4. vers 1.23. Divus Paulus 2. ad Th. 2. generalem Apostasiam fore pronuntiaret: hic seipsum exponit, &amp; ait esse Apostasiam à fide, cuius dux &amp; signifer Antichristus. Non igitur intelligit defectionem pronunciarum à Romano Imperio, sed Christianorum à side Iesu Christi: At haec est, inquiunt, Lutheranorum defectio ab Ecclesia Romana. Apostolum percontemur, &amp; illic duabus notis Apostasiam insignit, prohibitione nuptiarum, &amp; indictione abstinentiae à cibes, quos Deus &amp;c. quas ille doctrinas daemoniorum appellat. At Marcionem, &amp; Tatianum Apostolus perstringit, qui nuptias vt immundas, vt cibos, vt malas creaturas condemnabant. At id illi fecerunt in aperta blasphemia: Apostolus eos attingit, qui in occultu hypocrisi, nuptias, cibosque vetuerunt. Vt Romanus Antichristus

qui nuptias quibusdam, vt Sacerdotibus omni tempore cibos omnibus aliquo tempore, Religionis &amp; conscientiae causa interdicit. Egregius hypocrita, qui caelibatu coacto infandam Cleri sui immundiliem tegit, vt videatur modo venerabilior: &amp; interdictis carnibus immensam deliciarum ingluviem occultat, vt putetur tantùm abstinentior. Omnino caelibatum Sacerdotibus suadet spiritus, non imponit, suadet ijs, quibus donum continentiae datum est, non imponit omnibus, quibus non est datum: tyrannicam igitur legem Antichristus imponit Clero, dum illi negat legitimam coniugem: quam Paulus permittit: sed sentinam impuritatis infundit in Ecclesiam, dum pecunia redemptam permittit Concubinam, vt solet, quam Scriptura condemnat. Vnde tot Paparum, Cardinalium, &amp; Sacerdotum aliorum spurij orbem Christianum defaedarunt: vnde tot ingenuas &amp; honestas familias inquinarunt: vt Pius secundus Pontifex Romanus mali experientia doctus palàm dixerit, multas se videre causas, cur Sacerdotibus, vxores adimerentur, sed plures esse rationes, cur illis redderentur. Sed Apostolus diuina mente longè prospiciens prohibitionem nuptiarum fore malorum scaturiginem, quae Ecclesiam deturbarent, spiritus errorum, &amp; doctrina Daemoniorum vocauit, quae illas sub hypocritica specie sanctitatis interdicerent. Sic &amp; abstinentiam à cibis omnibus tam piscibus delicatis, quam carnibus: &amp; è vinis &amp; dapibus omne genus opiparis suadet spiritus, vt orationi &amp; mortificationi vacemus, sed non ita injungit, quasi esus piscium aut placentarum, sanctiores pureoresque homines faceret, quàm esus carnium moderatus: videntur igitur hae duae Apostolicae notae ita clarè, ita manifeste Apostasiam Ecclesiae Romanae modernae ante omnium oculos proponere, vt suam defectionem ab antiqua fide, &amp; à Primitiua veritate, quam Ecclesia Primitiua, quasi argentea columna sustinuit, negare non possit. Vnde sic ex Apostolo aduersus Ecclesiam modernam argumentabor. Ecclesia domus Dei est columna

veritatis Ecclesia Romana non est columna veritatis, sed erroris &amp; daemoniacè doctrinae, non est igitur Ecclesia, domus Dei.
               Sed hanc ego causam Collegae meo Richardo Luceti fusciùs disceptandum relinquo, qui Romanae Ecclesiae &amp; originem &amp; defectionem dilucide demonstrabit. Intereà tot Ecclesias, Transmarinas ad Scripturae sanctae regulam reformatas, intra quas cienniam Romani Pontificis astu &amp; saeuitia miserè deformatas &amp; euersas non deplorare non possum. Nam si Ieremias oculos suos fontem esse lachrimarum optauit, quibus vnius vrbis Hierosolyme, excidium defleret: quos riuos non lachrimarum, sed sanguinis profundere nos oportet, quibus tot Nobilium Ecclesiarum exequias &amp; funera prosequamur? Quarè à nobis, qui adhuc in tuto scimus, ex Christiana sympathia cum efficacissimae consolationes adhibendae, tum ardentissimae preces ad Deum continuò fundendae sunt, vt Deus illas restituat &amp; recolligat ne nimium dolorem seruis suis, &amp; saevum gaudium hostibus suis offerat. Quas consolationes &amp; preces Christianus quidam Poeta grauissimis versibus expressit.
               
                  O quantùm Britones, Ecclesia sancta, fideles
                  Omnibus arumnis condoluere tuis?
                  Laetatur tantis, Anglo papista ruinis,
                  Et capit è vestris gaudia saua malis.
                  Sed non si Iesuita crea
                        •
                      de cautibus illum,
                  Et Iesuitissa ex vbere Tygris alat:
                  Nos in fraterno tam saxea viscera luctu
                  In
                        
                           
                        
                        que
                      malis tantis aenea corda decent.
                  Nam pater est nobis Deus vnus, spiritus vnus,
                  Spes vna, at
                        
                           
                        
                        que
                      vnus Christus, &amp; vna fides,
                  Omnibus est nobis vnum &amp; commune periclum,
                  Communis nobis omnibus vna salus.
                  Dispeream si non, sponsa ô charissima Christi,
                  Perfodiant pectus tanta pericula meum.
                  
                     Occurrit facies capte miserabilis vrbis
                  Trux, lesuitati quam promit ira ducis.
                  Illic flamma vorax per suadit tecta, ruentum
                  Horribilis lapidum fragor vbique sonat.
                  Eiulat hic infans raptatus ab vbere matris,
                  Stuprata hic coram filia virgo patre.
                  Indicat hinc nummes tortus pater arca salutem
                  Promisit misero, sed dedit arca necem.
                  Quos hostis gladius non inuenit, inuenit ignis,
                  Non mens, fundendo sanguine fessa manus.
                  Hostem saepe volunt, victores viuere, sed sic.
                  Vt se saepe miser sentiat, ille mori.
                  Vt
                        
                           
                        
                        que
                      animam iugulent vno cum corpore, veram
                  Ante fidem cogunt prodere, deinde necat.
                  Marcello vicina suae Syracusa ruinae
                  Dicta hosti lachrimas elicuisse suo.
                  Cincto triennali licet obsidione fuisset,
                  Ingenuam neguis hederet, Ille caue
                        •
                     
                     ▪
                  
                  Ethnicus, iste suis humanior hostibus hoster?
                  Quam nunc Christicolis Paepicalae esse solent.
                  Signa Deum Fabius poscenti argentea dixit,
                  Tarento iratos linquere malo Deos.
                  
                     
                        Allusio cum dote dedit.
                     Per pulchram inuenis mulierem Scipio cepit,
                  Intactam sponso reddidit ille suo.
                  Hostis honoratus captis Deuereuxius heros
                  Gadibus Hispano dictus ab hoste fuit.
                  Nam licet infestam nobis submergere classem.
                  Rem gratam patria censuit esse sui.
                  Edixit nequis spoliaret templa, domosue
                  Vrent, oblatos inueheretur moros:
                  Seruata Hispano post pugnam vita, sacerdos.
                  Saluus, &amp; incolumis Bibliotheca fuit.
                  Intactus muliebr
                        •
                     s bon
                        •
                     s mundus
                        
                           
                        
                        que
                      sorores
                  Illas aut matres nobilis Angelus habet.
                  Cui Margaritis contexta monilia magnis
                  Miles matroris abstulit, ille luit.
                  
                     At factae caedes at
                        
                           
                        
                        que
                      vrbs directa, sed illa
                  Culpa fuit belli. non fuit illa ducis.
                  Tam moderata ducis victoria viso Philippe,
                  Vt dignis illam laudibus extulerit.
                  Vix tantum inueni vel in Israel, inquit, honorem
                  Haeretici nunquam cognita tanta fides.
                  Filia Regis ait, si nobis esset amicus
                  Quid faceret, cum sit, nobilis hostis agat?
                  Parsonius, gentem quamuis antiqua reliquit
                  Religio, virtus pristina mansit, ait.
                  Haec auditae sibi scriptis sig
                        ••
                     nic Iberus,
                        Regis Hispani bicularius Do. Bawni Rich &amp; scriptori.
                     
                  
                  Nobilis ad comitem, scriptu
                        
                           
                        
                        que
                      visa mihi.
                  Liuidus eripiet comiti post fanera ciuis,
                  A iusto 
                        •
                     udem quam tulit hoste suam.
                  Non Fabius, non Marcellus, non Scipio notus
                  Comior est. hosti quam fuit ille comes.
                  O vtinam nostris cum protestantibus vlla,
                  Si papista gerat, talia bella gerat.
                  Sed vereor ne sic, vt perfidus Hannibal olim,
                  Aut vt nunc atrox pralia Turca gerat.
                  Nunc furor Osm
                        •
                     n di nostras diuerberat vrbes,
                  Nunc in Papicolis puniera nota fides.
                  Humanas quorum Circo Iesuitica mentes
                  Abstulit, vt celet forma retenta lupos.
                  Fama fidem fecit papistos saepitos ipsos.
                  Ingenuos tantis indoliosse malis.
                  O Deus illustrea illorum 
                        •
                     aca, precamur,
                  Mitia conuertas ferrea corda domes.
                        Consolatioens ex verbo dei efficacissima oppressis deiseruis a
                              •
                           bibentur.
                     
                  
                  Iam lenire graues, Ecclesia sancta dolores
                  Quam vellem possent vt mea verba tuos.
                  Quam non mea sunt, consolatoria promo
                  Panca Dei seruis suauica verba Dei.
                  Hic, precor, vt mecum studeant expendere, fructus
                  "Quam suaues radix edat amaracrucis.
                  Clarior in tanto vestr
                        •
                      est discrimine virtus,
                  "Ex ipso prodit parior igno fides.
                  
                     Ista exemplaris pietas, soboli
                        
                           
                        
                        que
                      ferendae
                  Iste nouae sanguis seminis instar erit.
                  "Praelia vos formant ad praemia, Caelica sacrae
                  Merces militiae certa corona manet:
                  Vestra Deus celsis inscripsit nomina Coelis,
                  Insculpsit palmae nomina vestra suae.
                  Quae manus expunget sanctorum nomina vitae:
                  Quae semel aeternae scripta volumen habet.
                  Seruator meruit vitam, Scriptura reuelat,
                  Spiritus obsignat, possidet vna fides.
                  Num nos decepit Christus? Scriptura fefellit?
                  Spiritus imposuit? factane vana fides?
                  Non ita. Sed Deus ante suo de culmine cedet,
                  Quam fallet sanctos sic stabilita salus.
                  
                     
                        Qui sancti, quibus gradibus ad sanctitatem etiam in hac vita perueniāt, docet Apostolus, Coloss.
                     Non nos inuenit sanctos electio, fecit,
                  Et fecit gradibus calitus vsa suis.
                  En Deus omnipotens infensas Daemonis arces
                  Diruit, electos eruit inde suos.
                  Ereptos caeco Sathanae de carcere, lucens
                  In Regnum nati transtulit ille sui.
                  
                     
                        
                           Operatur sancta trinitas.
                           
                              Pater.
                           
                           
                              Filius.
                           
                           
                              Spiritus S.
                           
                           
                              Fidem &amp;
                           
                           
                              Poenitentiam.
                           
                        
                     
Translatos naius precioso sanguine lauit,
                  Spiritus &amp; verbi flumine sparsit aquam.
                  Sparsam vera fides recipit, parit illa dolorem,
                  Qui sanctis lachrimis pectora trita lauat.
                  Gratia pro vitijs gignit diuina dolorem,
                  Pugnam cum vitijs excitat ille delor.
                  
                     
                        
                           Poenitentiae tres gradut,
                           1. Luctus pro peccato.
                           
                           2. Luctu cum peccato.
                           
                           3. Victoriae peccati.
                           
                        
                     
Gratia continuat pugnam, dum subingat hostem,
                  Supremum sed non eijcit ante diom.
                  "Luctum Incta comes sequitur, victoria auctam,
                  "Gratia sic captum sola coronat opus.
                  O vtinam possem firmis insigere clauis
                  Mentibus haec vestris dulcia verba Dei.
                  Altiùs vnus aget pastor quam mille sequantur
                  Nostra feruentes ignea verba preces.
                  Summe pater, cuius proles Ecclesia, cuius
                  Imperio Coelum terra, gehenna subest.
                  
                     Ecce soror Christi Coeli conscripta cohaeres,
                        Consolationibus preces ardentissima subiungantur vt Deus reformatam iam oppressam conseruet Ecclesiam restituat &amp; conseruet precatio Ecclesiasti c. 36. nositu vers. expressa &amp; ad nostram tempus accommodata.
                     
                  
                  Promissam dur
                        •
                      tempere poscit opem.
                  Te penes est Coelum, Angelico petit agmine cingi,
                  A te promissum quod sibi saepe legit.
                  Vt vel crudeles armis Calestibus hostes
                  Dissipet, aut sanctos colligat in requiem.
                  Te penes infernum est, Illius porta fideles
                  Ne superet, Christi numine freta petit.
                  In medio terra est, sequitur pars maxima cuius
                  Hostis signa tui, pars tua signa minor.
                  "Nam plures Natura trabit, quam gratia verum
                  "Virtus quam noles dignius edit opus.
                  ij Numero vincant, causa nos: illa patronis
                  Defunctis, viuo netitur ista deo.
                  Ergo, deus, succurrem tuis, &amp; consule paucis,
                  Hinc maior dextrae fama futura tuae.
                  Aspice Nos, seruet tua nos clementia, vultus
                  In nos propitij lumina funde tui.
                  Incute terrorem te non quaerentibus, illis
                  Esse Deum tua te facta stupenda probent.
                  Israel vt nouit te, noscat mundus, in ill
                        •
                     
                  
                  Tubonus es, sisò, magnus in orbe deus.
                  Pristina Caelestis renoues miracula dextrem,
                  Impius vt robur praedicet ipse tuum.
                  Iuste deus, fidos seruet tua gratia seruos,
                  Infidos hostes conterat ira tuos.
                  One differ opem: iunctis tentoria turmis,
                  Hostes sanctorum dissociata petunt.
                  O diffindi Globum diffessu frange malorum,
                  Qui coniurarunt in tua membra, ducum.
                  Dispersasque tribus Iacobi collige, solum
                  Israel vt sibi te sentiat esse Deum.
                  O populi miserere tui, miserere Syonis,
                  Quae gemit extremae pressa labore crucis.
                  In nostris tua sancta sonent oracula Templis,
                  In nostro semper floreat orbe salus
                  
                  
                     〈1 page duplicate〉
                  
                  
                  
                     〈1 page duplicate〉
                  
                  
                     Hìc tua pax, requies maneat, tuae gloria sanctis
                  Splendeat, hìc coeli portae sit vna tuis.
                  Hìc via iustitiae populo signata fideli,
                  Caelestis Regni praes sit &amp; arrha tui.
                  Andi quas pressis pro fratribus, optime Ihesu,
                  Ardentes humili fundimus ore preces.
               
               Sed nunc tempus est, vt Filaretem audiamus verborum ambiguitates, quibus haec de Ecclesia quaestio ad nostram perniciem involuta est, breuiter, vt soler, dissosuentem.
               Tum Filaretes, omnes, inquit, terminos hujus quaestionis, quae nunc orbem perturbat, quos curiosa impietas fecit ambiguos, si placet, paucis, vt potero, enucleabo, Ecclesia, catholica protestans, visibilis, successio orthodoxa, haretica, schismatica, caeterosque generis eiusdem. Verba sunt rerum nòtae, vt ait Philosophus. Ecclesia 
                     〈 in non-Latin alphabet 〉
                  , quo verbo Demosthenes vsus est ad coetum ciuium experimendum, qui per cornicinem conuocabantur. Quod spiritus sanctus transtulit ad sacrum coetum, in quem homines per praecones Euangelij quasi per cornicines euocantur è mundo in caelestem Rempub. quam Ecclesiam appellat, qua de nihil necesse est me plura dicere, cum collega meus Theogeometra rem illam omne accuratissimè disceptarit.
               Iam catholicum quid est aliud quam vniuersale, quod verbum nunquam in textu legimus vel Ecclesiae, vel fidei adjunctum: catholicas Epistolas legimus. Sed catholicam Ecclesiam, catholicam fidem non legimus. Adde quód in textu fideles Christiani vocantur, catholici nunquam. Pacianus qui fidelis cuiusque nomen Christianum dicit, catholicum cognomen, prima Epistola ad symproneanum confitetur catholici vocabulum in textu non positum, sed post vsurpatum. Videlicet cum Apostoli ad summam fidei conficiendam conuenissent, &amp; quisque suum articulum quasi Symbolum contulisset, vnde Ruffinus summam Illam fidei Apostolorum Symbolum appellat, tum Iacobus apposuit suum illum articulum, credo Ecclesiam Catholicam.

Sed fatente paciano non inuenimus catholici vocabuntur in textu: at Protestantis nomen inuenimus. Acto. 20. vers. 21. vbi Paulus Apostolus sic affatur Ephesios, quos in sola Christi fidem fundauit, Eph. 2. vers. 8.9. Nihil a vobis detinui, sed vos publicè docui, Diamartyromenos etiam atque etiam protestans Iudaeis &amp; gentibus poenitentiam erga Deum &amp; fidem erga Iesum Christum. Participium cum vehementem, tum publicam fidei testatione significat: vt post Paulus cap. 24.14. Profiteor tibi, foelicem alloquens, juxta hanc viam, quam isti vocant haeresim, colo patrium Deum credens omnia quae scripta sunt in lege &amp; Prophetis. Sic &amp; nomen Diamartyromenos, Protestans &amp; res protestata, id est, fides sola juxta Scripturam, quam Pontificij vocant haeresim, in textu ponitur. En D. Paulum primum protestantem à Spiritu sancto cognominatum. Ergo posthac fidelis cuiusque nomen Christianus, Protestans cognomen esto. Quod quidam in Conuentu Spirensi, Anno Dom. 1529. impositum reformates primùm non rectè existimant: erat enim impositum D. Paulo à Spiritu sancto, &amp; ijs qui Apostolicam doctrinam nascentem fide amplexiore &amp; opere coram hominibus Deo &amp; Angelis impauidé protestati sunt, vt Germani renascentem non minùs intrepidè cum Gallis, &amp; Britannis, &amp; Danis, &amp; Belgis protestantur. Certè huius loci vi &amp; luce convicti duo magni Pontificij, alter Anglicanus, alter Lusitanus Divum Paulum fassi sunt este Protestantem, Petrum verò Catholicum, impiè. Perinde ac si duos diuinos Apostolos contradictorius Spiritus inspirasset. Lusitanus verò ita feriò Paulum Protestantem &amp; nomine &amp; fide censuit, vt nullo modo legendum diceret sine. Papae commentario. Vbi jam sunt, qui nomen Protestantis quasi nouitium contemnunt? &amp; nobis primum in Conuentu Spirensi inditum esse arbitrantu
                     •
                  ? Nos quidem Christiani sumus, nec Mariani, nec Petriani, nec Pauleni sumus: sed solum Christiani sumus &amp; Christi solius fidem &amp; cultum cum Diuo Paulo coram hominibus, coram Deo atque hominibus, coram Deo atque Angelis protestamur. Concludo breuiter

protestans ponítur in textu, Catholicus non ponìtur: ergo Protestantis nomen cum antiquius tempore, tum augustius dignitate, quam Catholici. Neque tamen nomen Catholici improbamus, sed jure nobis asserimus, &amp; Catholicam Ecclesiam esse constantissimé credimus, id est, credimus Ecclesiam, quae particularis olim fuit Palestinae finibus conclusa, nunc esse vniuersalem, id est, Catholicam, totam orbem dilatam: protestamur etiam fidem Catholicam, quae est Catolon secundum totum, id est, fidei Canonem &amp; regulam vniuersalem, id est, Scripturam, quemadmodum diuinissimus Martyr Iohannes Philpottus ex Augustino vocabulum interpretatus est, quam idem pater Orthodoxam vocat, id est, veram, sanam &amp; rectam, quemadmodum Orthodoxos vera, sana, &amp; recta sectantes definiuit. Ecclesia autem Romana particularis est, non est igitur Orthodoxa, ergo nec Catholica quoad locum, nec quoad fidem. Vt Iohannes Reynoldus noster quinta thesi irrefragabilitèr confirmauit. Immo vt Vincentius Lyrinensis Catholicam definiuit nihil esse, nisi quod duobus confirmatur modis primò diuinae legis authoritate, deinde Ecclesiae Catholicae traditione.
                     Cap. 10. Vnde constat nullum dogma esse Catholicum aut Ecclesiasticum, nisi sit Propheticum aut Apostolicum, si Vincentio credimus. Et frustra in Ecclesia requiri Catholicum sensum eius dogmatis, quod ipsum nusquam in Scriptura reperitur. Vnde definit capi tertio, id esse Catholicum quod vbique, quod semper, quod ab omnibus creditum est, hoc esse verè proprièque Catholicum. Qua regula quasi gladio Vincentius multa nouitia fidei Tridentinae dogmata iugulauit, vt post liquido constabit.
               
                  
                     Haeresis.
                  Quid Catholicum &amp; Orthodoxum sit, vidimus: quid Haereticum &amp; Schismaticum,
                     Schisma.
                   videamus. Haeresis à Roberto Capitone Episcopo Lincolniensi sic rectè definitur. Haeresis Graecè, electio Latinè est sententia humano sensu electa, sacrae Scripturae contraria, palàm docta, pertinacitèr defensa: propter duos finès, vt addit Augustini lucri aut dominij quaerendi gratia. Non me later haeresim à Romano

Pontifice definiri sententiam non Scripturae sanctae, sed Synodali, immo Papali decisioni contrariam. Vter rectius Episcopus an Pontifex definierit meliùs in tractatione constabit.
               Schisma est separatio, velscissio à recto ordine Ecclesiastico, quo veritas Orthodoxa conseruatur. Duabus enim artibus Sathanas veritatem &amp; ordinem Ecclesiae oppugnat. Aut enim falsis dogmatibus puritatem Euangelij adulterando dissidia inter Doctores serit, aut vetere Ecclesiasticam disciplinam violando scandalis Ecclesiam-deformat: hoc est aut haereticos excitat, qui nouorum Dogmatum, aut schismaticos qui publicorum scandalorum authores existunt, contrà vel praeter doctrinam, quam Apostolus Paulus scriptam reliquit. Rom. 10. haeresibus vnitas fidei scinditur, schismatibus pax Ecclesiae laceratur. Vtriusque mali reus Pontifex Romanus, qui tot Nouitia dogmata procedit, adorationem Imaginum, Transubstantiationem, Realem praesentiam, Missaticum Sacrificium, panis adorationem, Sacramenti mutilationem, &amp;c. Deinde vetus regimen in Nicaena Synodo praefinitum cap. 60. mutauit, &amp; in manifestum tyrannidem cōuertit. Grandis igitur Haereticus Apostata, qui ab antiqua sede defecerit: &amp; egregius qui Schismaticus veterem Ecclesiasticū ordinem violaret.
               Iam visibilitas significat vel apparantem existentiam,
                     Falsa Ecclesiae notae.
                     
                        1. Visibilitas.
                        
                        2. Vniuersalitas.
                        
                        3. Vetustas.
                        
                        4. Vnitas.
                        
                        5. Successio personalis.
                        
                        6. Infallibilitas.
                        
                     
                  
vel florentem eminentiam. Erat Ecclesia semper ita visibilis, vt existent: non semper ita visibilis, vt emineret. Non semper floruit, sed semper fuit. Erat enim tempus cum compulsa à Dracone fugeret in solitudinem. Ap. 12. &amp; in speluncis ac cauernis delitesceret. Heb. 11. visibilitas igitur pertinet non ad essentiam Ecclesiae, sed ad ornatum. vt Collega meus Theobeometra prius obseruauit. Nam illae Prophetiae defuturo Ecclesiae splendore &amp; pulchritudine, non externam &amp; corporalem pulchritudinem intelligunt, quam Ecclesia interdum amittit: sed spiritualem &amp; internam, quam semper retinet. Nigra sum, inquit sponsa in Cantico, sed formosa, ô filiae Ierusalem: formosa sum intus, vt Tentoria Kedar aut aulaea Salomonis, quibus verbis

significat, internam suam venustatem &amp; pulchritudinem sponse sui gratia conseruari ne excidat, vt vt negligentia sua, &amp; fratrum suorum injuria extrinsecus denigretur. Non est Ecclesia, perpetua comes externa prosperitas, externa potius aduersitas illam saepe comitatur: afflictio illam excoquit, foelicitas corrumpit. Vnde vsu venit vt Ecclesia Christi tanquam Luna nonnunquam pleno velut orbe refulgeat, vt in Dauidis Regno refulsit, saepe autem obnubiletur, vt loquitur Augustinus, multi udine scandalorum &amp; persecutionum, vt sub Achabo contigit, cum Elias apud Deum Prophetas in Israele interfectos, destructa altaria, &amp; se solum relictum quereretur. Erat Ecclesia in vno Abele, vt ait Augustinus, in vno Noah, in vno Abrahamo, eiusque familia, in vno Elia visibilis, quamuis esset Ecclesia plurium electorum inuisibilis. Referuauit, inquit Deus, mihi septem millia qui non incuruarunt genu Baal. Quibus verbis Deus Eliam, &amp; corrigit &amp; consolatur. Reseruaui mini &amp;c. ex ijs erant sine dubio centum illi Prophetae, quos abdiderat Obadias: quod ex Obadia auditum Elias prae maerore oblitus, velforsitan occisos suspicatus est. Reliqui vel solum, vel fidem vertere cogebantur. Nam siqui forte remanserunt, ijs aut Barbara Iesabelis subeunda fuit crudelitas: aut siquos Obadiae misericordia tectos ab authoritate mortis vindicasset, eadem eos esse funerum Ecclesiae spectatores coegisset. Viua imago praesentium multis in Ecclesijs calamitatum. Ac fieri potest vt aliqui Nicodemitae illic extiterint. Nulli vspiam in amplissimo Regno apparebant veri Dei cultores, quia totum Regnum approbare cultum vitulorum &amp; Baalis vno consensu videbatur. Solus apparebat Elias verus Dei cultor: in vno igitur Elia videbatur esse Ecclesia. Tresfaciunt Collegium, vt dicitur, vbi autem duo aut tres in meo nomine congregantur, in eorum medio sum, ait Christus. Erat igitur Ecclesia, vbi duo in Christi nomme congregati. Dualitas igitur, aut Trialitas facit Ecclesiam. Est quaedam visibilitas, vbi dualitas, hic in vno Elia videtur Ecclesia, est quaedam igitur visibilitas, vbi vel vnitas. Iesabel ad vinum repraesentat

Romanam Synagogam sanguinariam, &amp; Saul atque Achabus Romanū Pontificem, qui sic veros Dei cultores afflixerunt, vt Ecclesiam ad miram paucitatem redigerint. Et vbi illos interemerint, quaerunt vbi iam est vestra Ecclesia visibilis? vt probrum addant ad injuriam. Quid? num vmbras aut spectra occiderunt, an homines sanctos, non modo spectabiles, sed etiam passibiles. Nisi meliùs libeat distinguere fuisse tum Martyres persequutoribus suis visibilis, non quà sanctos, sed quà homin
                     •
                   Actiones Ecclesiae duae sunt internae, &amp; externae. Internae, credero, paenitere, sperare, amara, &amp; interna vocatio, &amp; aeterna electio, origines harum spiritualium actionum, externae, genu flectere ad Iesum crucifixum, oculos, manus eleuare, verbum praedicare &amp; audire, Sacramenta &amp; Claues administrare, illae sunt inuisibiles actiones quibus Ecclesia est &amp; viuit internè, istae visibiles, quibus Ecclesia se ostendit atque agit externè. Sed quibus visibiles? Non Atheis &amp; infidelibus, qui homines genua flectentes ad Christum crucifixum insanas arbitrantur, quemadmodum in exordio Ecclesiae, teste Chrysostomo, Asinina conclusio, ex particulari facto atque extraordinario generalem &amp; ordinarium inferre. Oportet vnum mori pro populo, ne tota gens peccat. In propositione Caiphae duplex sensus continebatur, vnus quem Caiphas intendit, expedire, vt Christus occideretur à Iudaeis, ne tota natio destrueretur à Romanis. Falsus hic sensus atque impiùs ab improba Gaiphae intentione procedens. Alius eiusdem propositionis sensus à Spiritu sancto intendebatur, necessarium esse, vt Christus solus pro mundi salute moretur. Hoc Caiphas non intellexit, non intendit: tamen verba erant eiusmodi, vt aptè huic sancto Spiritus sensui conuenirent. Ita Deus Caiphae linguam contra Caiphae mentem gubernauit. Quidiam Romanus Caiphas inde concludit? se in cathedra esse judicem infallibilem, quia cum Diabolus cor Caiphae possideret, Spiritus Sanctus linguam eius gubernaret, atque ordinaret? At hoc erat ordinarium in Caipham. Minimè. Nam eodem anno teste Matth. 26. iudicialitèr pro

Tribunali Christum blasphemum esse pronuntiauit, errauit igitur in Cathedra. Ergò Romanus Caiphas potest etiam errare in Cathedra. Quid dico, potest? Cum de facto tam impiè, tamque crudelitèr errauerit Christum in suis, quasi Blasphemum Haereticum ad mortem mullies in illa pestilentiae Cathedra condemnando.
               Horum igitur verborum, in quibus latent mortis infidiae, varijs homonimijs distinctè dissolutis, facilior nobis cursus ostenditur ad soluendam illam importunam quaestionem. Vbi fuit aliqua visibilis Ecclesia protestans in omni aetate, praesertim ijs saeculis, quae sunt Lutheri aetatem antegressa, adeò vt eius professores nominari possint ex bonis authoribus respondemus, fuit primùm ante Christum incarnatum in Abele, in Enocho, in Noha, in Abrahamo, in Isaaco, in Iacobo, in Mose, &amp; in Iudaica Ecclesia, in Dauide in Ezechia, in Iosia, immo in Israelitica Ecclesia, in Elia manifestè &amp; visibiliter, vt occultè &amp; inuisibiliter in illis 7000. qui non incurnarunt genua Baal, id quod collega meus Doctor Albio euidentissimè demonstrabit. Quemadmodum Ecclesia Romana corrupta, fuit in Caino, in Camo, in Ismaele, in Esauo, in Core, Dathano, &amp; Abyramo, in Saule, in Achabo &amp; Iesabele, &amp; in tota illa Israelitica Ecclesia Apostatica, id quod ex illius disputatione constabit. Secundo post Christum incarnatum fuit in Christo &amp; Apostolis Hierosolymae fuit in Petro &amp; Ignatio Antiochiae, fuit in Marco Alexandriae fuit post in Barnaba &amp; Paulo Romae, fuit in Simone Zelote &amp; in Iosepho Arimatheensi in Britannica, &amp; si Paxonio credimus, fuit hìc in Petro &amp; in Paulo, qui Euangelium in hac nobili insula seminarunt: fuit post in hac insula per annos plusquam quadragintos visibilis, vt Foxius in suo egregio, rumpantur Pontificij malitiam licet &amp; nobili Chronico declarauit: vt vir vsquequaque doctissimus D. Bilsonus Episcopus. Wintoniensis seriem eius ad Bertramum vsque deduxit: vt reuerendissimus atque eruditissimus Archiepiscopus D. Georgius Abbatus à Bertramo vsque ad Lutheri tempora Ecclesiae Reformatae

propaginem accuratissimè deriuavit. Non libet hic immittere falcem in messem alienam: tantum mihi liceat pedem supplantarem huius procaculae quaestionis, vbi nomina, nomina professorum nostrorum importunè ex boniauthoribus exquirunt. Quae quod nostri doctissimi viri protulerunt, liberalitèr fecerunt potiús, quàm necessariò. Nam qui nostrorum decessorum corpora concremarint. non est dubium quin monumenta combusserint, vt omnem, si fieri posset Ecclesiae nostrae quam tam capitalitèro
                     •
                   dissent, memoriam extinguerent. Quemadmodum expurgatorijs fuis judicibus, linguas plumnorum testium exciderunt, qui singulis aetatibus Ecclesiae fideique nostrae grauissima testimonia reliquerunt. Et cum hoc tam crudelitèr egerint, nunc tam impudentèr à nobis. Nomina nomina postulant, quae priùs ipsi ex historijs eraserunt? Sed frustra, frustra, memoriam Ecclesiae nostrae, &amp; crudelitatis suae conatisunt extinguere: Deus illam conseruauit, sic, vt diuini homines plurimos nostrae Ecclesiae professores nominare possint ex bonis authoribus. Sed quid non possent? Num igitur Ecclesia non erat, quia inquiunt nominari? Scribit Lucas Actorum primo tria millia animarum addita Ecclesiae fuisse vna Petri concione, neminem nominat. Nactus sum hominem, qui audeat dicere Lucas, ego tibi non credam, hos esse Ecclesiam, nisi eorum nomina produxeris. Scribit idem Lucas cum D. Paulus Athenis Euangelium praedicasset, Dyonisium Areopagitam, &amp; mulierem quandam nomine Damarim credidisse, aliosque cum illis. Habeo, qui clament, nomina, nomina, horum, quos non nominas, aliorum, aut ego Lucas tibi non credam, eos ad Ecclesiam pertinere. Quod si Ecclesia sine etiam ij, quorum nomina diuina celat historia: quid impedit, quo minùs illi Ecclesia nostra sint, de quorum nominibus humana historia conticessit? Praesertim quam aduersarij nostri, odio Ecclesiae nostrae, suaeque saeuitiae occultandae studio, vt dixi supprimere, decurtare, corrumpere laborarint. Quarè quod nostri homines professores fidei nostrae

singulis aetatibus nominent, id ex liberalitate sua faciunt, quod illis aduersarij ex necessitate extorquere non possunt.
               Iam quod Pontifex in extremo glorietur apud te depositam veritatem, eamque ab Episcopo ad Episcopum descendentem velut a manu in manum sibi traditam. Et depositum hoc à vestris postulo Protestantes, quaero quorum Episcoporum manibus tradita sit vobis veritas ista quàm vos paetexitis. Qui quasi per saltum suprà-annum mellessimum sexcentessimum reuehamini, vt Manpetatis ab Apostolis. Respondemus, nostra non magnopore interesse, quorum Episcoporum manibus tradita sit, quum quorum Apostolorum manibus scripta sit, intelligamus, qui quod protestantes accuset, quod quasi per saltum suprà annam sexcentessimum revoluantur, vt veritatem repetant ab Apostolis, facit iniquè: qui sibi vult licere, vt scriptam veritatem de sua sede depelleret, Protestantibus vero non licere, vt pulsam loco, quasi postliminio reuocarent. Qui sibi probro non ducunt, quod ad originem sint reuersi, vt monuit Cyprianus: &amp; reptanti Pontificiorum haeresi saltantem veritatem Dei libentèr anteponunt.
               
                  
                     Cicero de Arus. responsis.
                  In Senatu Romano cum esset quaestio de reuocanda Religione Telluris inter patres orta, &amp; quidam eam, vt obsoletam excluderent, respondit Cicero mortales à Dijs immortalibus nihil vsu capere potuissem. Non male, vt Ethnicus, qui ne Telluris quidem, Deae falsae Religioni intermissae, vllum tempus praescribere sensit oportere. Quod ille dixit pro restituenda Religione Telluris, id nos multò justius dicere possumus pro Coeli Religione renouanda homines mortales ab immortali Deo nihil vsu capere posse. Huius autem Caelestis &amp; Apostolicae veritatis fidele Depositorium Ecclesiam Protestantem jure possumus appellare vt apparet imprimis ex Ecclesia Britannica, quam Christianus Poeta quidam graphicè depinxit homini ad

Christum conuerso probrosè obijcerem solebant infideles affines aut cognati, quid? Tu credis crucifixo? Tantum abest, vt membram Ecclesiae putent. Ita ne secundum externas quidem illas actiones visibiles quisquam potest Ecclesiam rectè discernere, nisi fidelis Nedum secundum internas, &amp; quid igitur nos aliud docuit hìc Doctor Gentium, Rom. 11. Nisi, vt sicut sua tempora cum temporibus Eliae contulit, quò se &amp; alios aduersus paucitatis scandalum muniret: sic nos statum praesentis Ecclesiae cum Eliae &amp; Apostoli temporibus comparemus. Est enim eadam Dei nostri constansque in administratione Ecclesiae Politia. Obijciat igitur Pontifex reformatis inuisibilitatem &amp; paucitatem suam. Vos inuisibiles Christiani vbi fuistis Vos pauculi quid mundo obstatis vniuerso? A nobis Papa, Cardinales, Imperatores, Reges, Principes orbis vniuersus. Quibus respondemus, si pauciores Euangelij professores essent, quam reuerà sunt, immò si vnus tantum Elias esset: &amp; totus contrà mundus Idola Papae coleret: non plùs tamen multitudo Papistarum nostreae praejudicaret paucitati, quam multitudo Turcarum paucitati Christianorum praejudicat. Quid alij faciunt ipsi viderint: nos cum Ioshua respondemus, Ego &amp; domus mea seruiemus Iehoue.
               Non enim vniuersalitas magis est nota verae Ecclesiae,
                     Vniuersalitas.
                   quam visi
                     ••
                  litas. Immò verò contrà, grex Christi parvus est: Ne time, parue grex, inquit Christus. Quia complacitum est patri dare vobis Regnum, &amp; alibi, Lata est janua, &amp; via, quae ducit ad exitium, &amp; multi sunt, qui intrant per eam: sed angusta est porta &amp; via, quae ducit ad vitam, &amp; pauci sunt, qui inueniunt eam, Matth. 7. Duas Ciuitates commemorat Scriptura vnam Dei: alteram Diaboli. Duas Ecclesias vocat Propheta, vnam fidelium, alteram malignantium. Odi, inquit Ecclesiam malignantium. Duae portae, duae viae, vna quae ducit ad mortem, altera, quae ducit

ad vitam, lata &amp; angusta. Lata multi, angustam pauci ingrediuntur, vt ait Christus. Quaerenti mihi causas huius rei duae occurrunt, vna ex dispositione diuina, altera verò ex dispositione humana. Ex dispositione diuina, minor est electorum numerus quàm reproborum, vt gemmarum minor est copia, quam lapidum. Hoc non miramur in terra, id cur miramur-in Coelo? Electio est origo verae Ecclesiae, Reprobatio falsae. Ab illa pietas &amp; probitas procedit per viam efficientiae, ab hac impietas &amp; improbitas per viam consequentiae. Ab illa fides per misericordem diuinae gratiae donationem, ab hac infidelitas per justam diuinae gratiae subtractionem. In vtroque opere Deus agens est liberrimus. Author justitiae, ordinator peccati: illam decreuit, hoc permisit, nisi malis dicere, decreuit permissionem peccati. Vt igitur major est numerus Reproborum, quam Electorum: sic major est numerus infidelium &amp; impiorum, &amp; improborum, ex quibus malignantium Ecclesia componitur: quàm fidelium, piorum, &amp; bonorum, ex quibus sanctorum Ecclesia consistit. Adde ex dispositione humana. Adamus diuina generatione rectus, voluntaria degeneratione distortus. Adamus igitur suis peccati radix, suis justitiae Christus. Radix peccati latior &amp; diffusior, justitiae vero altior &amp; sublimior. Habet filios natura plures, sed gratia meliores. At tum maius Adarni maleficium, quàm Christi beneficium. Minimè, beneficium non numero aestimandum, sed pondere. Maius est vnum seruare, quam omnes perdere. Donum Christi metiendum virtute, non mole. Vnde Ecclesia vera praestantior, falsa numerosior.
               Hinc maior numerus Turcarum, quam Christianorum, &amp; inter Christianos, maior papistarum copia, quàm protestantium. Eat jam igitur Pontifex, &amp; sua, vt solet, vniuersalitate glorietur.
               
                  
                     Vetullas.
                  At suam etiam jactat vetustatem. Ita Cainus jactauit se Abele seniorem. Ita Ismael se natu majorem Isaaco. Ita Esavus se Iacobo priorem. In junioribus tamen mansit

Ecclesia. At errore veritas vetustior. Concedo. Ergo veritas Ecclesiae vt causa constituens, sic nota demonstrans. Non tam, igitur veritas antiquitatis, quàm antiquitas veritatis consideranda nobis est. Quàm alteri Collega
                     •
                   meo Francisco Albioni disquirendam esse intelligo: Itaque paucis attingo.
               At jactat Pontifex vnitatem, diceret conjurationem,
                     Vnitas.
                   quid enim aliud quàm conjurauit ipse cum suis contra. Christum, contra veritatem? Dulce est nomen vnitatis. Sed quis verè Christianus dubitet, veritatem Christi solum esse vinculum Christianae vnitatis. Non tam igitur veritas vnitatis, quàm vnitas veretatis quaerenda nobis est, vt inueniamus Ecclesiam.
               Idemque de successione judicandum,
                     Successio.
                   quam duplicem esse didicimus ex Irenaeo, vnam doctrinae &amp; veritatis, quam ille pater principalem successionem appellat. Personae &amp; Carhedrae alteram, minùs principalem. Vt rectë etiam Tertullianus non fidem ex personis, sed personas ex fide aestimandas esse dicebat. Sed hìc dubito, vtrum Papa Petro successerit in sede. Doceant me, ostendant ex Scriptura, Petrum vel Romae suisse, vel Romae saltem Episcopum suisse. At neutrum, cum omnia peruestigarint, vnquam ex textu probare po
                     ••
                  ierunt. Nisi fortè ille: Bella
                     •
                  mine locus accedat, ex ij Petri vltimo, Ecclesia, quae est Babylone, vos salutat, id est Rom, vt Bellar. probat ex Apocalip. 17. vbi Roma Babylon dicitur. Sed Imperialis, quae cum sanctos afflixit, vt exponit Bellarminus, non Pontificalis, vt nos probamus ex contextu, quod ea dicitur negationem animarum exercere, quam Imperialem nunquam exercuit: At Bellarminus Romam vult esse Babylonem. Concedo, etinem est veritatis plena responsio. Sed probationum, vt videtur in textu. Magna penuria, quibus p
                     •
                  obet Petrum Romae suisse, qui ad has redigitur angustias, vt Petri praesentiam Romae in de probare non possit, nisi Romam concedat elle Babylonem. At hìc succurrit vetus pater Irenaeus qui non modò Romae fuisse Petrum, sed Romae sedisse Episcopum affirmat. Non negabo, quia

pater affirmat. Non affirmabo, quia Scriptura negat faltë in speciem. Octo sunt enim ad minimū testimonia Scripturae, quibus nostri probant Petrum Romae non fuisse, nedum Episcopum fuisse. Dubito igitur, vt dixi, eoque magis quia Irenaeus scribit Christum anno aetatis suae quinquagesimo mortuum. Qui annum mortis Christi praeter Scrpturam asseruit quidnè Petri praesentiae Romae praeter Scripturam asserere potuit? Bono patri reliqui credebant, &amp; ex eius fide affirmabant. Sed fuerit illìc Petrus. Res est non fidei, sed facti: testante non Scriptura, sed historia. Sed fuit illìc etiam Episcopus inquiunt. Quin potuit? Fuit enim Apostolus, non vni astrictus Ecclesiae, sed cum reliquis praepositus vniuersae. Potuit Episcopum ordinare ipsi Apostolus, vt Paulus Timotheum &amp; Titum: si igitur Papa succedit Petro, non succedit in munere. Aliud est enim Apostoli munus, aliud Episcopi. Petrus porrò docuit: Papa non docet. Non igitur succedit in Cura. Tonat in Consistorio, non sonat in Pulpito. Mutus est. Decet autem Episcopos non mutis similes esse, sed consonantibus: esse primò conchas, deinde canales, primò sibi ipsis aquam viuam infundere, deinde refundere. Multa cum discere, tum docere. Sic Petrus, sic Paulus sactitarunt, Adde, quod multi Atheoi, multi Haeretici, multi Apostatae in illa cathedra sederunt, non igitur Papa Petro succedit in fide. Cuius rei probatio longior fratri meo Richardo Luceti designata est. Quod si Petro Papa nec in sede, nec in munere, nec in cura, nec in fide succedat: qualis tandem ille Petri successor habendus est? Certè, certè, non ille Petri successor, sed Romuli: quem constat egregium latronem, raptorem virginium, foedifragum, fratricidam fuisse: ijsquesceleribus vrbem, Romam fundauisse. In quibus Romulum Pontifex longè vicit. Nam ille latrocinijs, iste sacrilegijs creuit: ille se raptum virginium, iste cultu imaginum inquinauit. Ille foedus humanum saepius, iste diuinum violauit. Ille vnum fratrem, iste myriadas fratrum interemit. O dignum Romulo successorem, qui latronem rapacitate, raptorem virginum impudicitiae, foedifragum

persidia, fratricidam crudelitate superauit.
               At ille credo, vt errare non potest, ita peccare non potest. Habet enim affixam Cathedrae veritatem.6. Infallibilitas.
                   Christus, ego pro te oraui (Petrum alloquens) (inquit) Ne deficiat fides tua, quid hoc ad Papam? Sed rem totam expendamus in Petro. Non dixit Christus, non negabis, Petre: sed oraui, ne deficiat fides tua, id est, ne omnino, id est, totalitér euanescat. Chrysost. in Matth. Hom 85. oraui ne deficiat fides tua, hoc est, ne in fine pereas. Chrysost. Hom. 72. in Iohan. id est, ne fides tua finalitèr extinguatur. Corde tenuit, inquit Gregorius, quem ore denegauit. Beda in cap. 22. Lucae, orauit seruator noster pro Petro, non netentaretur, sed ne fides eius deficeret, id est, vt postquam negatione cecidisset, ad priorem statum per poenitentiam resurgeret. Et Theophylactus ex Chrysostomo scripsit in Lucam 11. Petrum, etsi concussus esset, tamen reticuisse semina fidei: folia decussa esse, sed vixissit radicem. Et August. quaest. ex nouo Testamento quaestione 75. Christus pro Petro precans pro omnibus est precatus, inquit. Quid ambigitur? Pro Petro rogabat, pro Iacobo &amp; Iohanne non rogabat, vt caeteros taceam? Manifestum est in Petro omnes contineri, quia &amp; alio loco dicit, ego pro ijs rogo, quos mihi dedisti pater, Ioh. 17. Oratio igitur Christi non modò Petrum, sed reliquos Apostolos omnes, immò reliquos omnes Christianos à desperatione &amp; impoenitentia, non ab errore conseruauit. Praedicationem &amp; Scripturam Petri reliquorumque Apostolorum postquam Spiritum Sanctum accepissent, liberos ab errore confitemur: quid num hoc priuilegium Pontifex vendicabit? Hoc priuilegium annexum personae Petri, non successori concessum. Dices, non personae annexum, sed officio ne successor erret in fide, ridiculè. Cum non minùs de successore Pontifice, quam de immunitate ab errore dubitatur.
               At Christus vicarij sui Cathedram infallibilem voluit esse, vt Cathedram Mosis sub lege veteri: vt Malachiae 2. Labia Sacerdotis custodirent scientiam, &amp; legem ex eius

ore requirent. Respondetur, non dicit, custodirent, sed custodient. Nec requiretur, sed requirent. Promissio est, non mandatum. Immò verò mandatum est, non promissio, vt constat ex consequentibus. Sed vos Sacerdotes, aberrastis à via &amp; multos per legem cadere fecistis: &amp; foedus ictum cum leui violastis, aut Dominus exercituum. Ergò Mosis cathedra errauit: &amp; Papae cathedra non errabit. At facta est Petro promissio, non Moisi. At promissio facta Petro non plus conuenit Papae, quam alijs Christianis, vt anteà confirmaui: &amp; propriè Papae conueniret, non tamen ab errore Papam immunem efficeret. At non est possibile, vt electi seducantur. Non est possibile, vt à Deo deficiant, vt in errore suo pereant. Sed quid hoc ad Papani, quod de electis dicitur? quid? an qui errant seruari possunt? quidni? si retineant fundamentum, &amp; ex humana infirmitate potius errent, quam obstinatione voluntaria. Si vllus decessorum nostrorum vel ignorantia vel simplicitate non obseruauerit illud, quod Dominus exemplo suo &amp; authoritate mandauit, eius simplicitati per bonitatem Dei potest ignosci, vt rectè Cyp. lib. 2. Epist. 3. At malitiosè, obstinatè, errantibus ignosci non potest, id est, Papis Mitra contra exitialem errorem clypeus esse non potest: Ingenui Pontificij confitentur multos Pontifices apostasse à fide, vt Lyra, Alfonsus, Panormitanus, Gerson, Basiliense concilium, Pius secundus, Aeneas Syluius, Innocentius quartus, &amp; tamen viles assentatores Iesuitae id praefractè negant. Immò multi Papae de facto à fide defecerunt. Vt Clementius jus Marcellinus, Liberius, Honorius, Anastasius, Vigilius haeretici extiterunt. At non cathedra errauit, quamuis personae errauerunt, aut si personae, non errauerunt, vt Papae, aut si vt Papae, non in Cathedra, in Tribunali &amp; Consistorio. Nugae. Perinde ac si virtus Cathedrae posset vel stultitiam hominis, vel malitiam immutare. Personalitèr errare possunt, judicialitèr non possunt: possunt in priuato scripto, non in definitiua sententia. Possunt in cubiculo, non possunt in Consistorio. Absurdè, qui probant? Caiphas, inquiunt, juxta priuilegium officij

de Christo verum prophetabar, quamuis secundum suam ipsius scientiam &amp; fidem, Christum ignoraret. Et cur non Papa idem priuilegium haberet, quod Caiphas &amp; Anas. Balaami Asinus Domini sui reprehendit insaniam: &amp; cur non Asinus Papae idem priuilegium obtineret? Caiphas semel verum insciens loquutus in Cathedra: ergo Papa successor Caiphae, vt Rhemenses cum faciunt, nunquam potestsciens in Cathedra falsam sententiam dicere?
               
                  Descriptio Ecclesiae Britannicae.
                  IAm quantam debos, ô magna Britannia, summo
                  Insula Trin-vni tot a dicata Deo.
                  Non nunc fabellas populus inus audit inanes,
                  Verba sed aeterni flammea, viua Dei.
                  Semina sancta, alimontae, tuae medicamina mentis
                  Queis giguit, pascit te reficit
                        
                           
                        
                        que
                      Deus.
                  Non in depicta defixus imagine qùaerit
                  In libro simplex tanquam I diota Deum.
                  Non ignorato blaterans idiomate fundit
                  Insulso tanquam phitt
                        •
                     cus ore preces.
                  Non sanctos precibus vanis geniosuè fatigat
                  Sanctorum soli supplicat ille Deo.
                  Non credit, stultus cen Carbonarius olim,
                  Noscitur in cuius circulus esse fide.
                  Nouit quid poscat, nouit quid credat, &amp; omnem
                  Dirigit assensum cognitione suum.
                  Vnde Deo credens verè resipiscit, &amp; ipso
                  Ex lapsu discit firmior esse suo.
                  Meus infaellibi caelestis lumine verbi
                  Sperat perpetuos irradiata dies.
                  Diuina
                        
                           
                        
                        que
                      fide spe
                        
                           
                        
                        que
                      illustrata benigni
                  Incenso patris flagrat amore Dei.
                  Vera fides vinam sper
                        ••
                     , spes progignit amorem
                  Ardentem rectè facta rependit amor.
                  
                     Aequat nostra bonis Romanam Ecclesia factis,
                  Confidit meritis nec tamen illa suis.
                  Sed coram postrata Deo sibi conscia culpae
                  Iustitiam sola possidet illa fide.
                  Illa salutari per verbum lota lauacro
                  Non rea peccati, labe manente manet.
                  Et superare potest, sed non expellere culpam,
                  Firmus in infirmo quòd-queat esse Deus.
                  Et peccata pijs animis haerentia tradit
                  Esse exercitio, non tamen exitio.
                  Gratia nam
                        
                           
                        
                        que
                      Dei quamuis non amputat illa,
                  Non tamen athletis imputat illa pijs.
                  Qui cum congenitis vitijs confligere pergunt,
                  "Victrix occidit nos caro, victa beat.
                  Gratia sic vitij macula remanente reatum
                  Tollit, at absoluens innouat illa malos.
                  "Et quos iustitia semel induit, imbuit illos,
                  "Quos
                        
                           
                        
                        que
                      fide reputat, refacit esse bones.
                  Inchoat in nobis coelestis semina vitae,
                  In Coelo tandem perficit illud opus.
                  Non sua fictitijs purgari crimina flammis,
                  Sed solo credit sanguine, Christe, tuo.
                  Hostia Missalis figmentum vilo, piandis
                  Victima sat culpis corporis vna tui.
                  Vt
                        
                           
                        
                        que
                      parit tibi sancta parens Ecclesia natos,
                  Christe, cibo nutrit corporis illa tui.
                  Nec te de Coelo Magicis deducere verbis
                  Tentat, at in Coelo gens Aquilina colit.
                  "Viuificam
                        
                           
                        
                        que
                      tuam carnem docet esse fideli,
                  "Non quia dente terit, sed quia mente tenet,
                  "Non caro descendit, sed mens ascendit, &amp; illo
                  "Carne tua viuit, quo manet illa loco.
                  Nec te conatur sacris includere signis,
                  Nec tamen à signis diuidit illa tuis.
                  Nedum de crusto confectum credere Christum
                  Audet, vt affingat corpora bina tibi.
                  
                     Vnum quod mensae occumbat conuiua, secundum
                  Quod portes manibus, scilicet, ipse tuis.
                  Nec pictas offerre dapes credentibus audet,
                  Res sacras semper copulat illa typis.
                  Nec siccam sanctis vmbris apponere coenam,
                  Sed perfectum epulum spirituale parat.
                  Vt panem Domini reuerentèr suscipit ore,
                  Sic panem Dominum suscipit illa fide.
                  Haec sunt promissae signacula certa salutis
                  Haec sunt iustitiae pignora vera tuae.
               
               Proximum est nunc, vt Franciscum Albionem audiamus Ecclesiae Christianae Reformatae originem &amp; seriem pertexentem.
               Tum Albio, quoniam ita vultis. Iam, si placet (inquit) Ecclesiae Christianae originem, seriem, doctrinam, cultum, indolem, conditionem, ordinem indagemus. Rectum erit index &amp; sui &amp; obliqui. Aqua aquae similior no
                     •
                   erit, quam Protestans Christianus. Iesus Christus heri, &amp; hodie &amp; idem in saecula. Heri sub vetere testamento, hodie sub nouo. Heri promissus, hodiè exhibitus, heri relatus, hodiè reuelatus sed semper idem Iesus Christus occisus, agnus ab origine mundi decreto Dei, occisus sub mundi finem executione decreti: profuit Christus ante quam fuit. Vt scite Bernardus, Ecclesia igitur Christiana conjuncta Christo, coaeua mundo, electa ante tempus in consilio aeterno, seperata in tempore in promisso reuelato, in fine temporis separanda in judicio extremo. In Euangelio fundata, quod ab ipso Deo annuntiatum est in Paradiso, quod erat in lege, vt granum in spica, vt rota Ezechielis in rota. Quid est enim lex? Euangelium praenuntiatum, quid est Euangelium? Lex impleta, quae illìc facienda praedicuntur, hic facta praedicantur, vt D. Angelus dixit. Nec plus differunt duo testamenta, quoad subitantiam, quàm haec duo verba, veniet &amp; venit, vt breuitèr &amp; acutè Augustinus. Nec alitèr differunt vtriusque testamenti fideles, quam duo Cherubini, qui super Propitiatorum ponebantur, mutuò seipsos aspicientes, alius repraesentans veteres Christianos, qui

Prospectiua fide Christum venturum prospexerunt, alius nouos, qui respectiua Christum exhibitum respiciunt: eadem igitur fide seruabantur, qua nos vt copiose disputat Augustinus ex Paulo, eandem escam spritualem nobiscum manducarunt, eandem potum spiritualem biberunt, bibebant enim ex petra, quae illos consequebatur, Petra autem erat Christus. Nec tamen in Christum versa est, habebant igitur eundem Christum, sed alijs signis &amp; sacramentis, illis in manna &amp; rupe, nobis in baptismo &amp; coena propositum. Vt paulum exponit Augustinus. Res Sacramenti illis &amp; nobis eadem, sed non eadem Sacramenta quemadmodum igitur illi fideles in Sacramentis suis Christum spiritualitèr &amp; mysticè ad vitam receperunt nondum incarnatum, sic nunc incarnatum fideles in suis Sacramentis spiritualitèr &amp; mysticè recipiunt, vt ex Paulo nobiscum antiquissimus pater ille concludit. Illorum Sacramenta Christi passuri figurae &amp; vmbrae, quas cedere veritati &amp; corpori oportebat, vt ait Paulus: nostra iam memorialia possi. Ita vetus testamentum fundamentum noui, novum veteris complementum. Nulla inter vetus &amp; novum, inter veteris &amp; noui fideles differentia, quoniam substantiam: tactum quoad accidentia differunt claritatis &amp; latitudinis quòd Sol justitiae nobis ortus Iesus Christus clariùs affulserit, radiosque Majestatis &amp; misericordiae suae latiùs diffuderit.
               Iam hoc posito fundamento inueniemus originem Ecclesiae Christianae in Christo ter separatam à Deo ex foece generis humani, primum ante tempus in aeterno consilio, Ephes. 1.4. vt crederet sanctaque esset, non quia crederet, sed vt crederet: non quia sanctum esset, sed vt esset sancta, quemadmodum Paulum exponit Augustinus. Deus enim non dignos eligit, sed eligendo dignos facit. Non igitur fides &amp; sanctitas causae electionis, sed electio fidei &amp; sanctitatis. At nemo electus nisi in Christo: nemo autem in Christo, nisi quà fidelis. Certè, Nemo electu, nisi in Christo: &amp; fidelis electus in Christo, non quia tum fidelis existeret, sed vt existeret: erat tum quiuis fidelis in Christo,

sed vt arbor in semine, non actualitèr, sed virtualitèr: virtualitèr tum per praedestinationem., actualitèr post per fidem. Non igitur nostra fides &amp; sanctitas, quae sunt electionis effecta, causae mouentes cur nos Deus eligeret in Christo: ne conditiones quidem praeuise, vt quidam ex Diuo Paulo perperam colligunt, cum dicit Thessalon. à Domino electos ad salutem in sanctificatione Spiritus &amp; fide veritatis. Non enim ponit sanctificationem &amp; fidem vt conditiones praeuisas electionis antecedentis, sed vt praeordinata media salutis consequentis: vt occultae praedestinationis indicia &amp; futurae foelicitatis praesagia, vt acutè pièque Bernardus. Electa igitur Ecclesia vt ab Apostolo definitur, Heb. 12. profert opera sancta, non vt causas regnandi, aut precia Coeli, aut merita salutis, sed vt vias Regni, prooernià Coeli, electionis germina, salutis sigilla, &amp; gradus quosdam &amp; scalas, sine quibus nemò vnquam potest ad Coeli gloriam ascendere. Quarè qui sancta opera negligentes tamen sese electos sommarent, perinde facerent acsi suasu Diaboli sese proijcerent à templi pinnaculo per praesumptionem, expectantes, vt Angelorum manibus subleuentur per praedestinationem, vt piè Iohannes Philpottus.
               Haec est à Deo primá Ecclesiae separatio in Christo facta in arcano Ioh. &amp; aeterno consilio: quae primò fit, sed postremò patefit, vt rectè Bradford sequitur. Secunda in promisso reuelato; quae nihil est aliud quam electionis reuelatio &amp; exequutio, cum illa promissio primaria in Christo facta, Semen mulieris conteret Serpentis caput, fide recipitur. Erat autem Euaefacta, vt typo Ecclesiae, non vt vni, sed vt vnitati. Non vt matri viuentium, sed vt matri credentium: non vt mulierem speciali aliquo priuilegio supra virum inflaret, sed vt illam primam peccatricem necessario solatio à desperatione retineret. Facta, inquam, Ecclesiae Christianae, non illimitatae vniuersalitati omnium hominum sed limitatae vniuersalitati omnium credentium. Non in mulierem, sed in semen mulieris, fore, non vt ipsa, sed ipsum Serpentis caput contereret, vt Divus Paulus exponit,

                  Rom. 16. &amp; Gal. 3. Christus est semen mulieris, qui per se &amp; sua virtute contriuit Serpentis caput, id est, Diaboli opera destruxit, vt Ioh. &amp; omnes qui credentes in eum illius virtute per fidem caput Serpentis, id est, vim peccati mortisque conterunt, in sancto censentur semine, reliqui omnes in Serpentino. Non est nobis in muliere facta promissio, sed in semine mulieris: non in Maria quamuis deipara virgine, sed in semine, id est, Christo, vt Paulus exponit, Gal. 3. Qui nobis solus in Scriptura proponitur adorandus.
               
                  Verus homo verus
                        
                           
                        
                        que
                      Deus, virgo sine patre
                  Quem peperit, genuit quem sine matre Deus.
               
               Beatam virginem vasculum benedictionis agnoscimus, fontem non agnoscimus: hunc honorem soli nos Dei &amp; virginis filio vendicamus, &amp; Tursellinum Iesuitam blasphemiae condemnamus, qui lac matris cum sanguine filij in salutis nostrae negotio commiscendum censuit: &amp; Bernardinum in Mariali suo anathemate configimus, qui filium in throno justitiae administratorem diuini iudicij, matrem autem in throno gratiae diriuitricem diuinae misericordiae collocauit: &amp; Psalterium beatae Mariae, quod expuncto filio matri &amp; nomina, &amp; priuilegia, &amp; acta Christi propria vendicamur, vt impium detestamur. Nos non Mariani, sed Christianissimus. Nos illam excellentissimam virginem non adoramus propter Religionem, quamuis honoramus propter imitationem. Non enim ipsa salua facta est, quia peperit, sed quia credidit, non quia Christum gestauit in vtero, sed quia Christum gestauit in corde, vt dixit Augustinus, Cuius anima Christum Dominum suum solum coluit, cuius spiritus in Christo solo suo seruatore laetatus est: in hoc nos beatissimam virginem libentèr imitamur: sed illam vel dulcia, vel hyperdulcia colere non audemus; ne Christo Dei &amp; virginis filio gloriam derogemus. In hac igitur promissione de semine mulieris Serpentis caput contrituro Ecclesia Christiana fundata est: &amp; pugnat aduersus se
                     •
                  nen Serpentinum siue sit extra familiam Adami, vt Mahumetus: siue intra familiam, vt Antichristus,

quamuis suum ab eo saepe calcaneum morderi sentiat. Haec promissio anima Ecclesiae. Tolle promissionem, tollis Ecclesiam. Corrumpe promissionem, corrumpis Ecclesiam. Quò certè execrabilior Romanae Ecclesiae perfidia videri debet, qui promissionem corrupit, &amp; pro ipso, substituit ipsam, &amp; vt in internecino bello fieri solet, fontem ipsum infecit. Ipsa, inquiens, conteret Serpentis caput, intelligens beatem Mariam. Cui Iesuita Costerus trophaeum erexit conculcandi, conterendique Serpentis cum hoc emblemate, Conteret caput tuum, &amp; quamuis fons Hebraicus, Chaldaica, Paraphrasis, Septuaginta interpretatum translatio, Hieronymi versio. Quamuis Leo Pontifex, multique Pontificij veritatem Hebraicam approbent, &amp; ipsum vel ipse ponant: &amp; Ribera fateatur ipsa non profectum à translatore, sed culpa scribae in textum irrepsisse, tamen Ecclesia Romana corruptionem in textu retinet, vt Sixtus quintus in authentica editione vulgatae versionis publicata anno 1590. &amp; sic Canonica authoritate sua confirmat errorem scribae: &amp; Clemens Octavus in sua post editionem, ipsa retinuit, in textu: vt egregios sese diuini testamenti corruptores moderni Pontifices ostenderint, qui nomen Filij Dei raserint è testamento, &amp; matris nomen substituerint. Perinde ac si Deus Ecclesiae non Redemptorem, sed Redemptricem constituerit, eamque non Christianam, sed Marianam voluerit appellari. Nos quidem certè in hoc verbo promissorio, Ipse conteret Serpentis caput, vel ipsum semen conteret, toti recumbimus: nec in Paradiso viuere vellemus sine hoc verbo promissorio, quod Romanus Antichristus tàm imbrobè, sceleratèque corrupit, vt Christum de throno Ecclesiae suae deturbaret, quocum tamen vt familiares exerceat inimicitias, ambire gratiam Mariae matris honoratum famulitium in opprobrium filij videtur ostendere. Erat jam Pontifex &amp; se Mariae cultorem esse glorietur. Porro vt Deus in Christo primum ab aeterno electos à reprobis separauit in arcano consilio, deinde in semine mulieris post creationem &amp; lapsum in tempore separauit semen sanctum à semine Serpentino

in promisso reuelato, sic idem Christus homo judex in exitu mundi oues ab haedis separabit, dicens ouibus à dextris, venite benedicti patris mei, haereditatem cernite Regni vobis praeparati ab origine mundi. Nam vt gratis elegit Ecclesia Deus sic gratis coronabit. Regnum Coeli Dei misericordia praeparatum suis ab aeterno, non in tempore hominum meritis acquisitum. Ne time, inquit Christus, parue grex, quia cōplacuit patri dare vobis Regnum. Illìc benedictis à patre Regnum, ouibus praeparatum dicitur: Hìc ex beneplacito patris dono datum. Ideoque vocat Regnum: non stipem seruorum, sed haereditatem Filiorum, non stipendium, sed patrimonium, non spirituali obedientiae debitum, sed datum spirituali geniturae, vt Christo consentiens Augustinus quemadmodum Divus Paulus illi praeierat, qui cum de peccato &amp; justitia disseruisset, argumentum illud à contrarijs elisit, propter mala opera damnamur, ergo proptèr bona opera seruamur. Sic enim breuiter Apostolus; peccati stipendium mors. Quid? Num justitiae stipendium vitam dixit? Minimè sed Logica multò meliore vita aeterna donum Dei est per Dominum nostrum Iesum Christum. At idem Apostolus inquies, Cum bonum certamen certauisset, fidem seruasset, cursum consummasset dixit, Nunc reposita est mihi corona justitiae, quam mihi iustus iudex dabit, nec mihi solùm, sed ijs etiam omnibus, qui Christi aduentum diligunt. En vita aeterna corona justitiae dicitur certè respectu Christi, qui meruit, sed corona misericordiae, respectu nostri, quibus meruit, vt seipsum exponit Apostolus non propter opera justitiae, quae nos fecimus jam vocati, quia fidelem Titum, ad quem tum scripsit secum inclusit, sed per misericordiam suam Deus seruauit nos, ita semper misericordia Dei hominum meritis opponitur. At justus judex dare dicitur rectè. Nam promiserat, &amp; ita fidem seruantibus se fecit debitorem, esto fidelis, inquit, ad mortem, &amp; dabo tibi coronam vitae, &amp; vtrobique dicitur non soluet aut soluam: sed dabit, &amp; dabo coronam vitae. Non igitur ex valore humani meriti, sed ex virtute promissi diuini corona donatur.

Quibus autem? Non haedis sed ouibus, non hominibus immisericordibus, sed opera misericordiae facientibus, vt Christus: non otiantibus, aut malum perfidiae certantibus, sed bonum fidei certamen certantibus, &amp; cursum consummantibus, vt Paulus: operantibus igitur, sed non propter opera: laborantibus, sed non proptèr labores. Quomodo igitur, inquies, illud celebre dictum Augustini cum hisce quae dicis reconcilias? qui te fecit sine te, non te seruabit sine te. Ita nimirum, salus in Scriptura duplici sensu vsurpatur, vel pro Redemptionis initio, vel pro Redemptionis complemento. Pro redemptionis initio, vt Ephes. 2. vers. 8. Gratia seruati estis per fidem, idque non ex vobis donum Dei est. Non ex operibus, nequis glorietur. Sed ne quis opera Regenerationis tincta sanguine Christi, vt dicuntur, excipiat, Apostolus exclusit opera à negotio salutis, id est, justificationis, qua salus nostra inchoatur, etiam ea, ad quae nos jam creatura Dei in Christo Iesu facti atque instituti sumus, quaeque Deus ordinauit, vt viam, in qua ambulemus ad vitam aeternam, vers. 10. Salus autem pro Redemptionis complemento sumitur, Rom. 10. Corde creditur ad justitiam, ore fit confessio ad salutem. 10. Praecedit fidos, confessio sequitur. Vtraque necessaria, fides ad justitiam, confessio ad salutem. Confessio autem est &amp; oris, &amp; operis. Suprà salutem fidei confessionique tribuebat. Nunc diuidit effectum, non secundum partes, sed secundùm gradus. Iustitia enim est salutis principium, eam fidei proprijssimè tribuit, quia fide sola justificamur, hoc est remissionē peccatorum, Christi merit cōsequimur qui primus est salutis gradꝰ. Cōfessioni tribuit salutem, non qum fidei salus tribuenda sit, sed quia fide justificati confessione oris &amp; operis gloriam caelestem obtinemus, quae est salutis complemētum. Quo sensu salutem accepit Augustinus, &amp; rectè. Nam inter justificationem &amp; glorificationem bona sanctificationis opera intercedunt, quae quamuis necessaria non fuerunt ad salutem inchoandam, quae nostra justificatio dicitur, at necessaria sunt ad salutem consummandam, non vt causae, sed vt viae,

quemadmodum Augustinum Bernardus exponit, quae nostra glorificatio est. Et ita verum est, quod Augustinus dixit, qui te fecit sine te, non te seruabit sine te. Quamuis alijlegunt cum interrogatione, qui te fecit sine te, non te seruabit sine te? Sed perperam, vt ego judico. Qua in parte, si quisquam Paulinam rectè mentem expressit Beatus Augustinus, qui neque homini. Non renato dedit libertatem arbitrij ad benè operandum, ne hominem faceret sacrilegum, neque renato libertatem adimit, ne hominem faceret ignauum. Cauendum cum Apostolo putauit, vt nec diuinae gloriam gratiae minueremus, nec securitatis humanae torporem aleremus. Ne dum plumas humanae decurtamus superbiae, Christianae neruos incidamus industriae. Sed hinc satis emergit, vt Deus pater in Christo &amp; ante tempus, &amp; in tempore preciosum separauit à vili, quemadmodum loquitur Ieremias, sic Dei filium in fine temporis separaturum, vt decretali patris sententiae in mundi principio judicatis filij sententia in mundi fine respondeat. Quis vt suum venit consonabilitèr insonabit pijs omnibus &amp; Regibus &amp; populis qui Christum in membris suis famelicum cibo sitibundum potu suo refecerunt: peregrinum exceperunt, vestituerunt, aegrum visitarunt, in carceratum releuarunt: sic suum Ite, terribilitèr intonabit, maledictis omnibus magnis &amp; parus, Regibus aequè ac populis, Ite maledicti in ignem aeternum praeparatum Diabolo &amp; Angelis eius, qui non aluerunt, non exceperunt, non visitarunt, non subleuarunt patientem in membris suis oppresserunt, spoliarunt, fame, ferro, flamma crudelissimè atque immanissimè cruciatum occiderunt? Nonnetum potentes tyrannos potentèr puniet, quibus Tophet Propheta ab initio praeparatum praedicat profundum &amp; latum, in quo cadente ignis lignique plurimum, quod Domini Spiritus, quasi amnis sulphuris inflammabit. Cui consentit Christus, Ite maledicti in ignem aeternum praeparatum Diabolo &amp; Angelis eius, Diabolo tragoediae coriphaeo, &amp; Angelis eius, primum Antichristo Diaboli filio natu maximo, vt illum Apocalypsis describit, deindè

principibus, qui instinctu bestiae ac pseudoprophetae inducti, &amp; Babyloniae meretricis poculo dementati eius sanguinolenta decreta exequuntur, quos Deus bonos Angelos rerum publicarum, nutritios Ecclesiarum constituit, quid igitur illis accidet, qui cum ex mandato Dei boni Regnorum Angeli, &amp; Fideles Ecclesiarum nutritij posse deberent, ex Imperio Antichristi quasi mali Angeli, nefarijque praedones Respublicae pessundant, Ecclesiasque populantur. Summa, triplex à Deo hominum separatio fit,
                     Vere Ethnicus, Regum timendorum in proprios greges, Reges in ipsos Imperium est Iouis. Si pro Ioue, Dei nomen posuisset. Reges in ipsos Imperium est Dei.
                   prima ante tempus in consilio arcano, secunda in tempore in promisso reuelato, tertia in fine temporis in iudi cio extremo. Habetis Ecclesiae Christianae Originem &amp; Finem.
               Nunc Ecclesiae seriem inquiramus, ingredientesque illa intermedia volumina saeculorum inter principium finemque mundi varias Ecclesiae aetates &amp; status euoluamus. Hic quemadmodum Nubem accepimus praeisie Israelitis, cuius ductu in promissam terram properarunt: sic densam Nubem testium nos circumstantem proponit Apostolus, qui nobis in hoc deserto, quasi duces praeant promissum tendentibus in Coelum,

                     Sedes vbi fata quietas
                     Ostendunt, illic fas regna resurgere Christi,
                     Durate igitur, ô sancti &amp; vosmet rebus seruate secundis.
                  
               
               En primùm in Adami domo distinctio sancti seminis in Abele, in Caino Serpentini. Non igitur tam extrà Ecclesiam, qàm intrà Ecclesiam Moses semen statuit Serpentinum. Sed hic iam quaestio est, cum duplex in orbe Christiana vocetur Ecclesia, vtra sit sanctum semen, vtra Serpentinum.
               Intueamur in Nubem testium nobis circumseptam. Nubem dictam propter doctrinae faecunditatem, propter consolationis vbertatem, propter caelestem conuersationem, vt rectè Aquinas obseruat: Nubem testium, id est, Martyrum, qui diuini veritati testimonium dederunt duplici Martyrio, Martyrio vitae, &amp; Martyrio sanguinis, vt obseruat Cyprianus: Nubem testium nos circumstantem, quòd quocunque oculos conuertimus. Siue tempora ante

diluvium, siue post diluvium, siue Patriarchas, siue Iudices, Reges, siue Prophetas contemplamur, testes fidei reformatae maiores reformatae Ecclesiae certos &amp; multos habemus. Infinitum esset omnes numerare, certos aliquos ex Nube sumamus.
               Primus in Nube testis, non Adamus peccator, sed Abel justus. Adamus proponitur in Scriptura non exemplum fidei, sed causa peccati, ideoque peccatorum expiatori Christo secundo Adamo opponitur. Primus fuit in solatio fidei, sed non primus in triūpho fidei. Primus in triumphi catalogo fidei &amp; Ecclesiae testis ponitur Abel justus. Hìc harmoniam inter Mosem &amp; Apostolum obseruo. Vterque Cainus &amp; Abel Sacrificium offerunt. Deus Abelem acceptat, eiusque sacrificium. Non prius Sacrificium, deinde Abelem. Sed Abelem primò, deinde Sacrificium. Non Abelem propter Sacrificium, sed Sacrificium propter Abelem. Non personam propter opus, sed opus propter personam, quae fide priùs, qua promissum semen Christum amplexus, iusta extitisset, vt exponit Apostolus: vnde Gregorius magnus, non respexit, inquit, offerentem Deus propter oblationem, sed oblationem propter offerentem. Cainus Agricola quamuis vilissimas ex frugibus tumore primogeniturae inflatus obtulit, infidelitate tamen faciens viliores ipse cum Sacrificio suo reiectus est cum Abel Pastor ex primitijs &amp; ex adipe gregis offerens Fide, qua obtulit, hostiam reddidit gratiorem, quam Deus igni caelitùs immisso absumpsisse creditur: quod cum Cainus videret, odisse fratrem, quòd eius opera essent bona, vt interpretatur S. Iohannes, odioque pietatis occidisse scribitur. Mos. 4. En primum maiorem Reformatae Ecclesiae Abelem iustum fide factum persequutionem eo nomine patientem. Et postumus dubitare Cainum opere fidentem suo, odioque pietatis fratrum iustum occidentem Romanae parentem Ecclesiae fuisse?
               Secundus in Nube testis fidei nostrae &amp; Ecclesiae Enoch eminet. Nam vt Abel fide justitiam, sic Enoch fide vitam aeternam affequutus est. Per fidem translatus est Enoch,

ne videret mortem quem Tertullianus vocat candidatum aeternitatis, Epiphamus primogenitum Resurrectionis, Hieronymus colonum Paradisi, municipem Coeli, vt significent, sicut Enoch per fidem in Coelum cum Elia est translatus, sic omnes credentes per fidem non solum animabus, sed etiam corporibus transferendor. Nam quemadmodum in illis, vt inquit Athanasius, mutauit legem naturae dignitas gratiae, sic in alijs Fidelibus &amp; Sanctis immutabit. Quorum animos triplicem statum constitutum legimus, primum in terrenis tabernaculis, secundum in coelestibus atris statìm à morte, tertium in domo Dei post Resurrectionem. Nam illae iam coelestes animae sanctorum, quae nunc in coelestibus illis receptaculis cum Deo viuunt, &amp; requie sua perfruuntur, nondum perfectam gloriam assequutae sunt, sed sunt tanquam in speculis, eòque forsitan à Tertulliano dicuntur candidatae immortalitatis Resurrectionem suorum corporum praestolantes, quae non perficientur sine nobis, nec sine nobis suas coronas accipient, vt Patres, Apostolis congruentèr docent.
               Tertius in Nube fidei nostrae testis inducitur Noachus finis mundi veteris &amp; principium noui, praeco iustitiae, vt ait Moses, haeres iustitiae, vt ait Paulus, qui inuenit gratiam in oculis Iehouae, vt ait Moses, id est, sola gratia seruatus est factus haeres justitiae, non quae est per opera, sed eius quae est per fidem, vt clarè distinguit Apostolus. Quomodo igitur Romana Ecclesia sit Arca Nohae, vt ait Pontifex, extra quam nulla sit salus expectanda, non intelligo: cum fidem Nohae reijciat, nisi fortè Camum maledictum parentem asciscat, maiorem Cananitarum. Cui falso reformatos assimilant, quasi patris Nohae, Papaescilicet, pudenda retexissent cum nemo magis qnàm ipse pudenda sua perpetuò Coelo terraeque senex impudens, denudarit. Nisi forte idcircò suam Ecclesiam constantem ex electis &amp; reprobis, vt astruit Bellarminus arcae comparent munda simul &amp; immunda animalia continentibus vt Ecclesiam Romanam harae iamdiu, vel naui piraticae, quam Arcae Noae similiorem effecerint. Nam Reformata Ecclesia manifestè impios

atque improbos homines à societate secludit sua: occultos &amp; non conuictos fert illa quidem, vt potest sed viua Ecclesiae membram non agnoscit, in Ecclesia esse concedit, sed de Ecclesiae esse pernegat, non plus quàm corruptos humores in corpore senset esse de corpore, quamuis ad tempus in corpore maneant quos etiam ipsa semper eijcere contendit. Nec intereà negat in Ecclesia visibili malos bonis impios pijs esse permixtor: sed Ecclesiam ex parte meliori atque genuina, non ex deteriore atque exatica cum Apostolo definit.
               Sequitur quartus in Nube fidei atque Ecclesiae Reformatae testis atque author grauissimus Abrahamus: qui credidit Deo &amp; imputatum est ei ad iustitiam: vnde S. Paulus discrimen imputatae &amp; inhaerentis justitiae deduxit, quarum illa tantum fideles coram Deo iustos facit, vt ait Paulus, haec coram hominibus iustos esse demonstrat, vt ait Iacobus, Sicut Oecumenius &amp; Aquinas ipse distinguit. Quemadmodum autem pater Fidelium coram Deo iustificatus est, ita &amp; filij. Pater Abrahamus iustificatus fuit iustitia Christi imputata apprehensa per fidem, ergo filij fideles omnes imputata Christi iustitia per fidem apprehensa iustificantur coram Deo. Vr S. Paulus ad Romanas &amp; Galatas ipse conclusit. Vbi inducuntur duae vxores Abrahami Agar serua, &amp; Sara libera significantes duo testamenta, Agar vetus, Sara novum. Duo filij Ismael &amp; Isaac repraesentantes duas Ecclesias, spurius Ismael falsam, Isaac legitimus veram. Quorum tres ponuntur differentiae, Prima quoad modum originis. Secunda quoad affectum cordis, Tertia, quoad jus haereditatis. Vt Aquinus obseruat ex serua servus, ex libera liber ortus est: servus seruiles, liber ingenuos habet affectus: ex libertate generationis atque in dolis jus haereditatis ac possessionis Coelestis deducitur. Ismael ortus ex serua servus vi carnis, carnalique consilio sine promisso natus: Isaac liber ex libera non carnis vi, sed virtute promissi, quod ante fecit Deus, Haec Paulo diuino Apostolo admiranda gratuitae salutisimago videbatur quā soboles Christi Spiritu regenita laetatur, in quam vi verbi

&amp; fidei diuina gratia fulgentes radios suos plenè refuderit, vt obseruat Augustinꝰ illos cum Apostolo filios promissionis appellans: Agarina verò propago spuria carnalis populi viua etiam imago ponitur, quae freta viribus arbitrij sui, siue virtute gratuitè promissionis salutem ex meritis expectat suis. Sed meritis, vt fingunt, Christi sanguine tinctis scilicet. Absurdè. Opera autem Abrahae, vt patris fidelium, remouentur à justificatione. Ergò opera tincta Christi sanguine à justificatione remouentur. Nullius rei cōscius in Apostolatu suo fuit Apostolus, tamen eo justificatus non fuit. Seclusit Paulus omnia sua opera à sui justificatione, quae fecit non modò, vt Christianus, sed vt Apostolus. Erant autem illa Apostoli opera, si cuiusquam, tincta Christi sanguine iam passi. Opera igitur Apostolus Christi sanguine tincta à justificatione seclusit. Errāt, errant nescientes vim gratuitꝰ foederis. Quod Sara vxor Abrahae legitima adūbrauit. Non ijs operibꝰ, quae vt spiritꝰ &amp; sanguinis sui producit in nobis, sed ijs tantum operibus quae Christus in sese praestitit ipse pro nobis, nos ab i
                     •
                   Dei, à morte, atque inferno liberauit: &amp; quidem ex foedere. Nam vbi non est foedus, ibi non est fides. Vbi non est fides, ibi non est salus. Duplex foedus Deus cum Adamo pepigit, alterum cum Adamo iam integro, cum lapso alterum. Primi formula foederis est, hoc fac &amp; viues. Secundi formula, crede &amp; salvus eris. Pater excidit primo foedere, soboles cum parentibus secundo foedere seruanda est. Ego verò, inquies, &amp; credendo seruabor &amp; agendo. Quid igitur aliud facis, quàm tertium foedus inducis, quod Theologia non admittit, aut igitur perfectè impleas oportet,
                     Quoad originem, &amp;c. Germani Abrabae fil
                           •
                         triplicitèr dicuntur, prima per viam generationis, quia cum Isa
                           •
                        co promissionis fide generantu
                           •
                        : Secundò per viam successionis, quia Abrabae benedictionibus iure succedunt: tertio per viam imitationis quia Abrabae, vt fidem sic virtutes imitantur. Habetis &amp;c.
                   quod mandauit: Deus aut syncerè credas, quod promisit. Si feruari velis ex foedere gratuiro, quod cum Abrahamo renouatum vxor Abrahami legitima Sara Apostolo interprete, representat: vt Isaac per fidem filius gratuitae promissionis factus justitiam &amp; salutem obtinuit. Nisi malis esse Ismael, Agarinus, spurius, &amp; ex foedere legali, quod est ictum in monte Syna, frustrà salutem expectare.
               
                  Eat iam Pontifex &amp; suam Ecclesiam iactet esse legitimam Abrahae coniugem, nostram Ecclesiam vt Pellicem, esse p
                     •
                  llendam.
               Habens primam differentiam Ismaelis &amp; Isaaci, quoad modum originis.
               Habete secundam differentiam, quoad affectum cordis.
               Ismael promissum semen irridet Isaacum, quod Apostolus persequutionem appellat. Et quidem Ismael duplicitèr persequitur Isaacum, spiritualiter propter pro missionem, corporalitèr propter possessionem. Et vt ante Cainus Abelem occidit: sic Ismael Isaacum vellet occidere, si posset, &amp; mendacijs opprimere, vt in occisi possessionem inuadat sacrae saeuitiae mater auaritia. Cainum &amp; Ismaelem Pont
                     •
                  fex &amp; Iesuitae peruenustè videntur imitari: qui non solum Abelem occidunt, &amp; Ismaelem irrident sed irrisos &amp; occisos mendacijs ouerant, &amp; possessionibus inhiant mortuorum. At saeculari brachio puniendos tradere. En Reges quos ille censurae suae exequendae ministros adhibet: quid aliud quam suos carnifices reuera facit. Quemadmodum etiam Iesuitae seipsos excusant, neminem se vnquam occidisse, quem aliena manu occiderint. Non patrat caedem Iesuita, sed jubet: doctor in arte necandi peritissimus, promptissimos actores discipulos inuenit. Non ille sed Gulielmum nobilissimum Principem Auriacum de medio sustulit. Cuius ab insidijs, precor Deum vt Mauritium Principem paternae virtutis haeredem vnà cum Henrico fratre defendat. Non ille, sed Parraeus pugionem, Squirus veneno Elizabetham omnium quisunt, fuerunt, erunt praestantissimam Principem interficiendam suscepit. Non ille, sed Clement post Henricum tertium Galliae Regem interemit. Cuius factum scelestissimum impius Pontifex pro concione laudauit. Non ille, sed Fauxus, verè fax Iacobum omnium non modo Regum, sed hominum optimum cum tota stirpe, Regno, gente nitrato, vel Stygio puluere parum abfuit, quin penitùs extinxerit. Non ille, sed Chattel Henrico quarto dentem excusit, non ille, sed Rauiliam post vitam, proh

scelus, eripuit. Magne Henrice, iaces? Molire terras Hercules vt hoc monstrum domes, vel vmbra satis es. Deus Lodouicum Regem Martis huius dignissimum filium ab huius monstri genti Burboniae fatalis praestigijs tueatur. Manus aliena vestri ministra semper furoris adhibetur, ô scelerata societas Iesuitarum, inferni proles, ordo damnabilis, Regum pernicies, gregum laniena, genuina Ismaeli. &amp; Cai propago, Sathanae viua in terris effigies, qui fuit homicida &amp; mendax ab initio: in vtroque egregiè patrizas; insignis homicida; Iam gaudes intus quod timearis tanquam homicida, ita paruos animos magno consternas metu, vt quibus scholae iam obtusa argumenta persuadere non possunt, eos officinae vestrae per peracutu argumenta sicae, incendia, venena, conterreant. Intereà falsis laudibus dealbari perfidiam, &amp; falsis criminationibus denigrare innocentiam didicistis: vt quosdam pios Euangelij ministros in Gallia, quod gladios gestarent, quibus se aduersus vestrorum violentiam defenderent, traduxistis: quibus viris bonis vel à magistratu, vel à Deo ipso iustae defensibus suae causa porrecto Bausim dicere.
               Quantum verò vos scelus admisistis cum D. Antonium Bassum eximium Valtoniensis Ecclesiae lumen jugulastis, &amp; jugulatum irrisistis, vestram crudelitatem exercentes, non solum in viuo, sod etiam in mortuo. Quod idem in multis innocentissimis sanctissimisque viris &amp; foeminis in Galia fecistis: vt humani &amp; ingenuij papistae tantas &amp; tam barbaras injurias viuis mortuisque à vestris praecipuè discipulis illatas aegerrimè tulerint. O vos in morte foelicissimos, quos isti Iesuitae miserrimos esse voluerunt. O vos verè miserrimos, qui foelicissimi vobis ipsis esse videmini. Vstio, sectio, membrorum mutilatio, tractio per compitu, suspensio, aliaque vestra cruciatuum instrumenta miserum videntur facere patientem, sed non faciunt. Alia, alia sunt, ô viri crudelissimi ac superbissimi, multò miseriora. Nam quò maior vis est animorum quàm corporum, eò grauiora sunt ea, ouae animis, quam quae corporibus sentiuntur:

miseriores igitur qui suscipiunt in se scelus, quiij, qui alterius facinus subire coguntur. Neque solum innocentes Dei sanctos interemistis, sed interemptos spoliastis in bonum societatis, vt Martyrum funera, totidem foenera vobis vestrisque palam accreuerin, vt non iam homines, sed sundi vobis essent Hugonoti. In eo veri Ismaelitae, qui persequuti estis Isaacum spiritualitèr propter pietatem, corporalitèr propter haereditatem.
               Neque solum auaritiam vestram, sed malitiam satiare voluistis, in sanctis, mortuis infamandis, quos occisos perduellionis insimulastis. Ita nimirum Gracchi Nasicas, &amp; Catilinae, vel Antonis, Cicerones fidelissimos Patriottas accusare potuissent. Vt insanum quendam C. Fimbriam f
                     •
                  runt, viro clarissimo atque integerrimo Scaeuolae, quem pugionem percusserat, diem posteà dixisse, quod totum telum corpore non recipisset. Ita Iesuitae sanctissimos homines quod illis iugulum suum tradere recusarent, mortuos rebellionis accusarunt. Aggrauabat iniustam mendax caedem infamia, piosque inhumanitèr lacerabant mendacia manes, generosisque leonibus pauidi lepores insultare, &amp; in sanctos cineres meiere quodammodo cane videbantur. Quis quaeretur? Quis horum exequias prosequetur? Si mater terra per me non queratur, Si mater terra non prosequatur quae innocentium sanguinem combiberint, quem vestrum clamosum etiam in silentio accusatorem ad Dei Tribunal fidelissima custos reseruabit. Ite iam Iesuitae &amp; vos medicos aegrotae Ecclesiae dicitur, cuius venas inciditis, vt mittatis quicquid pura remanet in corpore sanguinis. Sed me authore sanguinarium Caini, &amp; scurrille Ismaelis relinquetis ingenium, si de Adami aut Abrahami familia esse velitis. Habetis secūdam differentiam Ismaeli &amp; Isaaci, quoad affectum cordis.
               Habete tertiam, quoad jus haereditatis. Vt Abrahami soboles ortu differt &amp; indole: sic successu differre debet atque exitu. Nam Dei ipsius iussu serua concubina cum sua prole spuria ex Abrahae domo eijcienda est. Solus promissionis

filius haeres in domo retinundus: vna domus semen &amp; coniugis &amp; concubini tenere non potest. Dixit Sara, nec plus quam Deus ipse posteà confirmauit. Eijce ancillam hanc cum filio suo: nam illius filius non erit haeres cum Isaaco meo. Abraham Sacerdos &amp; Princeps familiae suae Deo mandanti statim obediuit: vt doceat quid Sacerdotes, quid Principes in eo casu facere debeant, Sacerdotes vt spirituali, Principes ciuili potestate ex Ecclesia Ismaelitas eliminent. Post Deus Israelitis mandauit vt Cananitas exterminarent: ne spinae lateri sanctae gentis inhaererent. Sed genssancta gentem prophanam non eiecit, perpetuam ergo sib
                     •
                   
                  
                     •
                  pinam illam esse persensit. Capite nobis vulpes &amp; vulpeculas, inquit Dominus, &amp; Sceptrigeris &amp; Clauigeris, vt obseruat Chrysostomus, ne demoliantur vineas, ne Ecclesia tenerae vitis deuastent germina, non bene conueniunt, nec in vna gente morantur Ismael atque Isaacus, vir sanguinarius &amp; quietus.
               Iam Abrahamus fide imputatam iustitiam assequutus, signum postea circumcisionis accepit, sigillum iustitiae fidei, vt Divus Paulus noster interpretatur. Non igitur Sacramenta causas obtinendae iustitiae, sed obtentae sigilla sancti homines statuerunt. Ac ne Anabaptistis Abrahae iam adulti &amp; priùs credentis circumcisio fauere videatur, Respondet ex hoc loco Augustinus fidem in adultis praecedere baptismum, in infantibus sequi. Nam sicut in Isaac,
                     August. lib. 4. de bap, cap. 24. inquit, qui octauo die est circumcisus, praecessit signaculum iustitiae fidei: &amp; quoniam patris fidem imitatus est, sequuta est in crescente ipsa iustitia, cuius signaculum in infante praecesserat: ita &amp; in baptizatis infantibus praecedit regenerationis Sacramentum, &amp;, si Christianam tenuerint pietatem, etiam conuersio sequitur in corde, cuius mysterium praecessit in corpore.
               
                  
                  Hic à filio quodam meo origo &amp; indoles vtriusque Eeclesiae, Papisticae &amp; Reformatae è Scriptura deducitur, &amp; cum colligendi animi tum confirmandae memoriae causam versibus explicatur.
                  ERgonè, Christe, tuo sinis vt sub nomine regnans
                  Italus innocuum perdat ouile lupus?
                  Sic semper iustum Cainus iugulabit Abelem
                  Fratris dona Deo quòd potiora suis?
                  Isacum sannis, sic spurius Ismael vret
                  Promissi quoniam filius ille fuit?
                  Vsque
                        •
                     e Iacobo ferus insidiabitur Esau?
                  Orta
                        
                           
                        
                        que
                      de terra bestia saeua furet?
                  
                     
                        
                           Maisres Ro. Ecclesiae modernae
                           
                              Cainus.
                           
                           
                              Ismael.
                           
                           
                              Esau.
                           
                        
                     
En Cain sanguisugus, Nothus Ismael, at
                        
                           
                        
                        que
                      prophanus
                  Esauus patres, Roma moderna tui.
                  Succedit
                        
                           
                        
                        que
                      tuo iam nostra Ecclesia iuri,
                  
                     
                        
                           Maiores Ecclesiae re formata
                           
                              Abel.
                           
                           
                              Isaac.
                           
                           
                              Iacob.
                           
                        
                     
Cui fidei patres, Iacob, Isacus, Abel.
                  Nam
                        
                           
                        
                        que
                      fide gratum Dominus sibi fecit Abelem,
                  Post gratum fidi munus Abelis habet.
                  Non munus Domino instum commendat Abelem,
                  Commendat Domino munera iustus Abel.
                  
                     
                        Prima probatio fidei nostrae ex Gen. 4.Ante fides iustam personam viuida fecit,
                  Post persona suum iusta probauit opus.
                  Vnde vetusta fides apparet nostra, coorta
                  
                     
                        Secunda probatio a foedere quod est ictum cum A
                              ••
                           amo.
                     Quae cum Luthero singitur esse noua.
                  Nulla fides homini, cui non cum numine foedus
                  Et cui nulla fides, nulla futura salus.
                  Vt nos eriperet de mortis gurgite, tantùm
                  Nobiscum pepigit foedera bina Deus.
                  Ictum foedus Ada primum cum stante, secundum
                  Cum lapso, natis cepit vtrum
                        
                           
                        
                        que
                      pater.
                  Si facis, vt mando, viues, est formula primi,
                  Alterius, saluus, si modo credis, eris.
                  Excidit is primo, soboles seruanda secundo
                  Vt pater, vt generis mater origo sui.
                  
                     In causa quiscunque fidem factum
                        
                           
                        
                        que
                      salutis
                  Confundit, foedus finxerit ille triplex:
                  Nec iam iustitiam, quam sese credit habere,
                  Quam commentito foedere quar
                        •
                     t, hab
                        •
                     t.
                  Extat Agar veteris nobis data serua figura
                  Foederis à Paulo, libera sacra Noai.
                        Tertia probatio à foedere quod est cum Abrahamo renouatū. Prima differentia quoad modum originis. Differentia triplexinter Ecelesias duas Papisticam &amp; Reformatam, repraesentatas per Agarem &amp; Saram earum
                              
                                 
                              
                              que
                            filios Ismalem, &amp; Isaacum.
                     
                  
                  Serua parit seruum, 
                        •
                     milem sibi libera natum,
                  "Quippe sequax vteri partus vter
                        
                           
                        
                        que
                      sui.
                  Ismael ex serua seruus vi carnis, &amp; abs
                        
                           
                        
                        que
                     
                  
                  Promisso, patri filius ortus erat.
                  Isac ex Sara liber, sed visine carnis,
                  Non sine promissi. quod Deus ante dedit.
                  Is seruos legis seruaes luculentèr adumbrat,
                  Promissi natos liberat isto refert.
                  Mira patri proles, cum centenarius esset,
                  Ex sterili, effoeta coniuge nata suo,
                  Quamuis ex carne est, sinè vt tamen edita carnis,
                  Quam verbo finxit spiritus omnipotens.
                  Haec mihi gratuitae miranda salutis imago,
                  Quam s
                        •
                     bol
                        •
                     s verè spiritualis, habet.
                  In quam vi verbi &amp; fidei diuina refundit
                  Fulgentes radios gratia plena suos.
                  Auxilio carnis producta Agarina propago
                  Spuria carnalis plebis imago data est.
                  Viribus arbitrij proprij quae freta salutem
                  Expectat, meritis institiae
                        
                           
                        
                        que
                      sua.
                  Natus vter
                        
                           
                        
                        que
                      suo per multum discr
                        •
                     pat ortu,
                  Discrepat ingenio natus vter
                        
                           
                        
                        que
                      suo.
                  Ismael irridet promissum semen, &amp; illud,
                  Si possit fratrem Cainus vt ante, necat.
                  Sic Romanus adhuc sanctos,
                        Ismael duplicit
                              •
                           r persequitur Isaacum, spiritualiér proptèr promissionem, corporalitèr propter possessionem. Non Lutherus.
                      velut Ismael olim
                  Promissi natos ludere Papa solet.
                  "Causatus
                        
                           
                        
                        que
                      fidem fratres occidere, sicut
                  "Causatus murum Romulus ante Remum.
                  Fratris vt occisi fort unam inuadere possit,
                  "Sacra saeuitiae 
                        •
                     ater a
                        •
                     aritia.
                  
                     Non Abel occidit Cainum, sed Cainus Abelem,
                  Isaac cur metuat, non metuatur habet.
                  Iacobus pacis sectator, turbinis Esau,
                  Ille malum patitur, sed facit iste malum.
                  "Quem
                        
                           
                        
                        que
                      necat, spoliat, sitiens quae sanguinis, omnit
                  "Praedae inhiansetiam bestia semper erit.
                  Papistam simul ac Iesuitae spiritus afflat,
                  Alter Cainus atrox, Ismael alter erit.
                  "Emendat, ratio quem nequit, ipsa dies.
                  Non ego te, Iesuita, mori, sed viuere vellem,
                  Quem simul ac linquit vita, gehenna capit.
                  Non tua causa tuae necis haeres
                        •
                     s, viuerenica semper
                  Seditio mortis causa sed aequa tuae.
                  "Tu, Iesuita, Iesum 
                        •
                     ugulas, dic, quomodo dixit
                  "Ipse, n
                        •
                     cas me Saul, dum mea membra necas.
                  Saul Christum nondum notum ingulauit, at illum
                  Notum quotidie tu iugulare soles.
                  Iam gaudes intus, quod tanguam homicida timeris,
                  Percellens magno pectora parua metu.
                  Si gladium gererem, dices, vt saepe minister
                  Gestat Euangelicus, tunc homicida forem.
                  Vidimus in Regem gestantes arma ministros
                  In media vestros obsidione mori.
                  Ense suu
                        •
                     u texere caput, quod tu petis, ensem
                  Non tu, sed pro te Raniliaca gerit.
                  Nempe ministra tui man
                        •
                      est ali
                        •
                     na furoris,
                  Non caedem patras, sed Iesuita, iubes.
                  Tu per discipulos occidis, in arte necandi
                  Sunt illi docti, tu mihi doctor eris.
                  Quos quicun
                        
                           
                        
                        que
                      necat se defendendo minister,
                  Ille Magistratus est manus, ille Dei.
                  "Cui non est rea mens, non est rea dextra nec illi
                  "Cui mens polluta est sanguine pura manus.
                  In te Cranmerus nelim, sed Zuinglius esse,
                  Et gladio malim, quàm titione mori.
                  
                     Nemo miser moriens pro Christi nomine, siue
                  Ferro, seu vitam finiat ign
                        •
                      suam.
                  Sed tu non mortes modò, sed tormenta requiris,
                  Quos
                        
                           
                        
                        que
                      necare soles, excruciare soles.
                  O quàm tu miser es, quamuis videare beatus,
                  Qui miseros alios, reris vt ipse, facis.
                  Erras, vis mentis, maior quàm corporis,
                        Cicero in dolo bellum, qui occidit Trebonium.
                      ergò
                  Mens mala, quàm corpus, fert grauiora mala.
                  "Est miser ille, scelus qui suscipit, improbe, non qui
                  "Cogitur alterius grande subire scelus.
                  Sat bene patrizas, mendax, homicida probatus,
                  Vt Sathanas mendax at
                        
                           
                        
                        que
                      homicida pater.
                  Haeresin obiectas cum proditione necatis
                  Proditor egregius, nobilis haereticus.
                  Sis, Iesuita, precor, contentus sanguine nostro,
                  Contentus nostris sis, Iesuita, bonis,
                  Non es. Vestra pios lacerant mendacia manes,
                  "Pascitur extincto saepe leone canis.
                  Adde quòd occisis soleas illudere sanctis
                  Appellans sauo scommate stercoreos.
                  Quid multis? Cainus vobis crudele reliquit,
                  Scommaticum vobis Ismael ingenium.
                  Vt
                        
                           
                        
                        que
                      ortus duplex proles &amp; vt indole differt,
                  Sic &amp; success
                        •
                     s differet illa su
                        •
                     .
                  Nam
                        
                           
                        
                        que
                      Dei iussu cum serua matre propago
                  Ex Abrahae serua est eijcienda domo.
                  "Solus promissi natus retinebitur hares
                  "Vna tenere nequit somen vtrum
                        
                           
                        
                        que
                      domus.
                  Dixit Sara (Deus post confirma
                        •
                     it Abramo)
                  Seruam cum seruo semine pelle domo.
                  Nec benè, nec tutò poterit cum coniuge pellex,
                  Nec cum legitima vi
                        •
                     ere prole Nothus.
                  Paruit ille Deo, princeps tribus at
                        
                           
                        
                        que
                      sacerdos,
                  Iure potestatis functus vtro
                        
                           
                        
                        que
                      suae.
                  Post Cananitarum, dixit Deus, eijce gentem,
                  Ne genti lateris spina sit illa mea.
                  
                     Sed non eiecit gentem gens sancta prophanam,
                  Perpetuam spinam senserat ergo sibi.
                  
                     
                        Vt Chrysost. locum interp. 3. Cant.
                     Quin nobis capitis vulpes, quae vitibus hostes,
                  Dixit sceptrigeris clauigerisque Deus.
                  Caelica ne tenerae deuastent germina vitis,
                  Neue Dei caeptum depopulentur opus.
                  Non benè c
                        •
                     nueniunt, nec in vna gente morantur,
                  Ismael at
                        
                           
                        
                        que
                      Isaac, vir ferus at
                        
                           
                        
                        que
                      pius.
                  Sola Abrahae sumat soboles sibi libera limen,
                  Cui libertatem libera sponsa dedit.
               
               
                  Quae sit illa libertas Euangelica in qua &amp; pro qua stare debemus, vt hortatur Apostolus, explicatur.
                  NOn est libertas carnalis, qua solet omnes
                  Vassallos Sathenas illaqueare suos.
                  Non est libertas ciuilis, qua solet omnes
                  Subiectos Regis cura beare suos:
                  Verum libertas est spiritualis, in ipso
                  Interno cordis tota reposta sinu.
                  Sanguine parta Dei, quò culpae legis, &amp; irae,
                  Et Sathanae proles libera facta iugo,
                  Pareat vs
                        
                           
                        
                        que
                      suo, non vt sub lege coactè
                  Seruula, sed sponte vt filia casta, Deo.
                  "Non igitur precium Coeli, meritumuè salutis
                  "Causam regnandi, quòd bene fecit, habet:
                  "Sed benefacta vias Regni, praesagia Coeli,
                  Signa gerit fidei, germina vera Dei.
                  "Suaue iugum furo commutat, libera seruit:
                  "Scilicet à vitio libera serua Deo est
                  Hanc libertatem populo, quae sola salutis
                  Anchora, vel vitam demere papa parat.
                  Chara sedille suae reddat spiracula vitae,
                  Quam libertatis dulcia iura suae.
                  Terrens Regis libertas parta cruore,
                  Terreni populi tuta cruore stetit.
                  
                     Parta
                        
                           
                        
                        que
                      coelestis libertas sanguine Regis
                  Sanguine coelestis nonne tuenda gregis?
                  Fastidit grex? inconstans. Grex deserit illam?
                  Ignauus. Prodit? perfidiosus erit.
                  Integritas igitur, studium, constantia sanctis
                  A duce militibus dona petenda Deo.
                  Grex dormit? capitur. Citò credit? luditur astu.
                  Dissidet? atteritur. Si tepet, euomitur.
                  Ergo vigil, prudens animus, concordia, zelus
                  Confirment fida coelitùs arma prece.
                  Haec exercitibus sunt vera Ancylia nostris,
                  Haec faciunt fortes magnanimos
                        
                           
                        
                        que
                      duces.
                  Haec magnos paruis, haec multos caedere paucis
                  Cogunt, sic virtus debilitate valet.
                  Splendet in infirmis diuina potentia seruis,
                  Et sanctis dubio tempore praestat opem.
                  Vidit moe statuas tranquilla Britannia turbas
                  Gallia, mota malis condoluit
                        
                           
                        
                        que
                      tuis
                  Ne cernit siccis oculis Germania clades.
                  Quas tua vis tulerit, quas aliena tibi.
                  In qua cum charo passa Elizabetha marito
                  Patris fratris amor, gentis &amp; orbis honor,
                  In medijs inuicta malis, dum infantula sugens
                  De matris mammis dulce pependit onus,
                  Et sua iactantes in matris lumina vultus
                  Filioli renouant, pignora chara, metum,
                  Non humilis mulier tamen insuperabile gessit
                  Pectus &amp; exemplar foemina facta viris.
                  Vt pater Aeneas &amp; aunculus Hector in illa,
                  Ascaniusque animos noscat inesse suos.
                  Et tu quae nostris Ecclesia Belgica rebus.
                  Fida malis aderas iure iuuanda tuis.
                  Classe potens, ipsis illustris facta periclis
                  Mortis contemptrix, impatiens
                        
                           
                        
                        que
                      iugi,
                  Frugalis, diues, solers, industria concors,
                  Hostis luxuriae, relligionis amans.
                  Quam frustrà tentat doctis peruertere nugis
                  Pelagij soboles Arminiana lues.
                  
                     Nam nostram Synodus ceu Dordecena probauit,
                  Synceram stabili corde professa fidem,
                  Non minus internis visa es iam nobilis armis,
                  Quam priùs externis facta fuisse tuis.
                  Vnica nobilitas sapienti vera videtur
                  Virtus propitio quam tua nacta deo
                  Tu nobis aderas &amp; classem classe sequnta es,
                  Sicut subsidijs semper es vsa meis.
                  Tu semper dicta es coniunx, Anglus
                        
                           
                        
                        que
                      maritus,
                  Et non vxorem protegit ille suam?
                  Tu natos Regis nostri munimina Regni
                  Conseruas fido, pignora magna, sinu.
                  Cui praeit Auraicus princeps ad sancta lehouae
                  Praelia &amp; Henricus Mars velut alter adest.
                  Quo vino nullus vestros impunè lacessit
                  Spinola, Parmensis nec rediuiua manus.
                  Iacobus praesens tibi nam
                        
                           
                        
                        que
                      salutifer astat
                  Angelus, oppressae sicut Elisa tibi.
                  Nam libertati per magnos, Belgia, Reges
                  Quas struit insidias impia Roma tuae?
                  Non Saguntinae truculentior Hannibal vrbi
                  Quàm victor vestris vrbibus hostis erit.
                  O! dignare Deus densam dispellere nubem;
                  Quae prote seruis imminet atra tuis.
               
               Hic Europa nunc si placet, rogemus (inquit) Doctorem Albionem vt telam, quàm exorsus est, de Ecclesiae Christianae originè, serié doctrina, cultu, de modo generationis de qualitate indolis, de statu haereditatis, deque illius conditione praetexat.
               Scribit porrò Melchisedechum Abrahamo à quinque Regum victoria reuertenti protulisse panem &amp; vinum, non obtulisse, protulisse Abrahae in commeatum, non obtulisse Deo in Sacrificium, vt scribit Iosephus: nam si obtulisset Deo in Sacrificium, Apostolus 7. ad Hebreos vbi plenissimam Melchisedechi &amp; Christi Sacerdotis comparationem instituit, nunquam illud Sacrificium in gratiam missae praeterire voluisset. Quò magis miror à Pontificijs

hunc locum allatum ad defensionem missae suae: nec minùs illum ex Propheta Malachia, cap. 1. vers. 11. Vbi Deus ab ortu Solis, inquit, vsque ad occasum eius magnum erit nomen meum in gentibus, &amp; in omni loco incensum offeretur nomini meo &amp; munus purum, siue oblatio munda. Quo loco Deus ne verbum quidem de missa fecit, id est, de oblatione ad Altare aut facta per Sacerdotem, aut sub accidentibus panis &amp; vini, sed in omni loco pura oblatio offeretur nomini meo. Legali phrasi, vt solent Prophetae, designat cultum spiritualem &amp; Euangelicum, oblationem nostri, Rom. 12. Oblationem precum &amp; laudum, &amp; gratiarum. At Propheta loquitur de oblatione munda, siue pura. At nostrae preces, &amp; gratiarum actiones non sunt purae sic, vt omni macula careant. Verè id quidem. At tegitur à Deo illa immundities, &amp; Christi sanguine abluitur. Mundus est autem, quem Deus abluit. Quod se facturum spondet Ezech. 37. &amp; hostias nostras spirituales, quae in fide per Iesum Christum offeruntur, acceptabiles sunt, 1. Pet. 2. ver. 5. At novum, inquies, Sacrificij genus illo textu probatur futurum sub nouo testamento: at spiritualia Sacrificia non sunt noua, quia erant etiam sub veteri testamento. At non erant in omni loco, vt sub nouo futurum praedixit Malachias. Porrò fideles Iudaei ita spiritualem cultum praestiterunt, vt ceremonialem adjungerent. In hisce duobus nouitas Euangelici Sacrificij cernitur, quòd in omni loco, non solum Hierosolymis: quod in spiritu, sed non sine legalibus ceremonijs offeratur. Neque verò loquitur hìc de oblatione per Sacerdotem specialitèr vocatum, sed per quemlibet Christianum, qui vocatione generali Sacerdos ad Sacrificium purum, sed non purissimum offerendum constituitur. Nam purissimum illud offerendum est, vt post clariùs apparebit, &amp; ab vno, &amp; semel tantum, nec sine sanguine, cuius merito nostrorum Sacrificorum mundicies depuratur.
               De Isaaco suprà satis, sequitur quintus in nube testis fidei nostrae Iacobus. Gratuitae electionis specimen eximium, quam etsi Bellarminus, &amp; ante eum Thomas Aquinas

nobiscum negant ex praeuisis operibus esse factam, tamen sunt inter Pontifices, qui affirment adeo repugnantem tenent de Ecclesiae Christianae origine titubantemque sententiam: nos autem exemplo Iacobi &amp; Esaui electionem quorundam absolutam, reiectionem aliorum non absolutam esse defendimus. Erat enim peccatum propinqua causa reprobationis, quia reperimur omnes in Adamo maledicti, erant Iacobus &amp; Esauus ambo peccatores in Adamo: ex illa corrupta massa Iacobum extraxit Deus ex Eudochia sua, in qua reliquit Esauum ex justitia, alteri suum peccatum remisit, alteri non remisit. Odit igitur Esauum, sed non odit Esau hominem, sed Esau peccatorem, vt exponit Augustinus, non peccatorem actu, sed ortu: priusquam mali aliquid fecisset, in se, sed non priusquam in Adamo peccauisset. Deus deserit deserentes: quia tu rejecisti me, ideò ego reijciam te, manifesta Dei sententia. Vnde Apostolus ipse distinguit, v. 22. inter vasa irae &amp; vasa misericordiae: cum loquitur de vasis irae, loquitur passiuè, quae conglutinata erant ad interitum, reputa, à Diabolo &amp; à seipsis: sed cum loquitur de vasis misericordiae, loquitur actiuè, quae Deus preparauit ad gloriam. Vt tota electionis nostrae gloria Dei gratiae vendicetur. Est igitur Ecclesiae Reformatae sententia, praedestinationem esse speculum non absoluti Imperij Dei, sed ordinatae eius justitiae &amp; misericordiae, absolutum Dei Imperium trementes adoramus, sed libentèr sequimur ordinatum. Potuit Deus ex absoluto Imperio annihilare creaturam, ante peccatum, sed ex justitia non potuit condemnandam decernere. Fuit igitur in Deo prior peccati consideratio, quam decreta cuiusquam hominis condemnatio, fuit etiam prior in Deo miseriae contemplatio, quàm decreta cuiusquam hominis liberatio. Vt &amp; iusta esset reprobatio, &amp; misericors electio. Quarè vt illi videntur truculentam sententiam defendere, qui reprobationem ex absoluto Dei Imperio factam statuunt: sic qui ex conditione humanae voluntatis electionem suspendunt, caueant ne sacrilegum tueantur. Iamdudum miserabiles filiorum meorum innumerabiliū voces in campo morientium, audite iam matrem ipsam.
            
         
         
            
            QVERIMONIA EVROPAE. LVCETES.
            
               Liber secundus.
               
                  HIc Albio, sequitur, inquit, vt Lucetem attendamus originem &amp; Apostasiam Ecclesiae Romanae breuitèr apperientem.
               Tum Lucetes, D. Paulus (inquit) Romanam Ecclesiam Primitiuam in sola Iesu Christi fide fundauit, qua justitiam Iesu Christi peccator poenitens à Deo imputatam ad vitam aeternam apprehenderet sibique applicaret. Vt Apostolum exponunt quatuor patres, duo Graeci Chrysostomus &amp; Basilius, ac duo Latiui Hieronymus &amp; Ambrosius. Qui omnes hominem fide sola cum Neotericis iustificatum esse concludunt. Quicquid enim excludit omnia opera, id ipsum solum remanet in negotio iustificationis ex nostra parte. Nam ex parte Dei gratia patris, meritum filij, spiritus operatio cum fide coniunguntur in justificatione nostri coram Deo. Sed fides excludit nostra opera omnia. Minimè, inquiuunt, excludit tantùm ceremonialia, de quibus instituta, est quaestio. Sed Apostolus vtitur argumento

ducto à genere negatiuè. Nullis, inquit, homo justificatur operibus. Ergò non ceremonialibus. Negato genere species tollitur. Et quidē adeò vehementer in ceremonialē Mosis legē inuehitur, vt quiscun
                     
                        
                     
                     que
                   illā cum Euangelio cō
                  jungit, illi Christum nihil profuturum pronuntiet Paulus eum ad totam legem implendam obstrictum esse, eum abolitum à Christo esse, &amp; à gratia excidisse: adeò damnosum, onerosum, perniciosum seruitutis iugum Mosis legem existimat. Quaestio tum erat, an cum Euangelio ceremoniae legis puta circumcisio, Sacrificia, purgationes ciborum ac dierum delectus &amp; obseruatio coniungi in hominis iustificatione deberent. Et quaestio nunc est, an doctrina de justificatione gratuita per fidem ceremonias Pontificias, puta missaticum Sacrificium, purgatorium, indulgentias, peregrinationes Religionis ergò, aquam lustralem, ciborum dierumque delectum caeterasque eorum traditiunculas admittat. Respondet Apostolus rotundè, non, non, &amp; hanc doctrinam peregrinam vocat. Heb. 13. &amp; has ceremonias juga seruitutis appellat. At Romana Ecclesia non conjungit Mosaicas ceremonias. Esto. At coniungit Pontificias &amp; multas, partìm vanas, partìm impias. Sancte Deus, te appello: Tunè tuas ceremonias abrogasti, vt Papa reponeret suas? Tu remouisti paucas, vt ille plures induceret? Tu sustulisti graues, vt ille stabiliret l
                     •
                  ues? Mosaicae ceremoniae vtiles ad tempus &amp; piae à Deo ipso institutae, quae multos ad Christum promissum adduxissent, consistere cum Euangelij gloria minimè potuerunt: &amp; Pontificiae à Deo nunquam ordinatae, partìm absurdae, partìm impiae, quae à Christo jam exhibito homines abducunt, cum Christi fide in justificationis negotio coalescent? Minimè verò, minimè: quas dum moderna Ecclesia Romana cum Christi fide commiscet, Christum sibi inutilem reddidit, ad totam legem implendam obligata est, abolita est à Christo, excidit à gratia. Vt è Coelo tonat Apostolus. Ac vt verba Apostoli pressiús vrgeam, sibi &amp; alijs damnosum, onerosum, perniciosum seruitutis jugum imposuit. Abolita est à Christo, abolita igitur

à fundamento. Excidit à gratia, excidit igitur à salute. Respondeat mihi tota Iesuitarum natio docta, si possit, ad hoc Apostolicum argumentum. Reformata Ecclesia certè hisce fulminibus exterrita, à moderna sese Romana Synagoga segregauit salutis suae causa, eò quòd Romana à seipsa discessisset. Redeat igitur adse, ne nos abstrahat à salute. Ne nobis tam grauia iuga seruitutis imponat. Si faciat, respondebimus, vt Lacaedemonij Atheniensibus, si duriora morte nobis imperaueritis moriemur potiùs quàm patiemur respōdebimus vt patres nostri Carolo Quinto responderunt, si iuga nobis tam contumeliosa Christo, tam damnosa, onerosa, perniciosa conscientijs nostris imposueris, loquendum est libere, moriemur. Ne iam mihi friuolas Illas responsiones obtrudas, Ecclesia etrare non-potest, ego sum Apostolicae sedis successor: mea successo, mea possessio est: prior possideo, diu possideo: quid ego longam successionem personarum, si principalem, vt vocat, Irenaeus doctrinae successionem amiseris, non sunt semper sanctorum haeredes, qui tenent loca sanctorum, sed qui exercent opera. Si Papa doceat Petri &amp; Pauli fidem, sit Petri Paulique successor, sin aliam doctrinam docet. Non plùs Petro succedit Romae, quem Turca succedit Iacobo Hierosolymis aut Caiphas successit Moysi, cuius in cathedra s
                     •
                  dit, cum filium Dei cruci affigeret.
               Sed quoniam hic Paulinus, articulus est fundamentum Ecclesiae, sine quo stare Ecclesia non potest, breuiter explicemus terminos omnes huius propositionis peccator poenitens iustificatur coram Deo fide sola. Non dicit Paulus quemuis peccatorem iustificari, sed poenitentem. Deus cum iustificat hominem inuenit impium, sed impium non relinquit. Hoc enim esset sancta Chlamide sua tegere peccatum, non sancto spiritu suo vincere peccatum. Itaque pium ei dolorem indit, sanctumque propositum. Primus gradus poenitentiae admissa deflere, secundus deflenda non admittere. Deus enim promittit veniam peccatori, non peccaturo. Subiectum igitur huius enuntiationis peccator, sed poenitens praedicatum enucleemus, quod duabus

constat terminis, iustificari &amp; fide sola. Iustificatio est actus Dei, non qno Deus iustum facit, sed quo Deus iustum reputat peccatorem. Non quo Deus iustitiam homini habitualitèr infundit, sed quo justitiam ei liberalitèr imputat: vt Paulus Dauidis testimonio confirmat. Non qua Deus hominem imbuit, sed qua Deus hominem in duit, vt Paulum exponit Augustinus. Quod non ita intelligendum est, ac si Deus iustitiam fidelibus non infunderet suam, quibus imputat alienam, sed quoniam illa infusa iustitia semper in huius vitae curriculo imperfecta est, ideò illa coram Deo stare non potest, imputata Christi iustitia sola potest, quae omnibus numeris absolutissima est. Quare nulla nos opera iustificant coram Deo, nisi sola Christi opera, sola Christi iustitia natiua, actiua, passiua, quam in se praestitit ipse pro nobis, non quam operatur in nobis, quae nostro semper vitio manca &amp; mutila est: nec tamen dubitandum, qum opera sanctorum in Christo quamuis imperfecta placeant Deo, sed non placant Deū, nihil placare Deū potest, nisi purissimum &amp; perfectissimum sacrificium Iesu Christi a seipso semel oblatum in cruce, vt patris iram placaret pro nobis ac iudicio satisfaceret. Iam fides est verbum relativum, quae nobis infusa per spiritum sola nos iustificat non vt opus, sed vt instrumentum: non enim dignitate actus sui, sed virtute obiecti sui nos iustificat, &amp; si propriè loqui cum Apostolo volumus, non tam fides nos iustificat, quam fide iustificamur. Vt manus nos non propriè nutrit, sed cibus manu sumptus, ita fides nos non propriè iustificat, sed Christus fide sumptus. Vt annulus includit gemmam, &amp; testacea continet olla the saurum, sic fides vera, quarhuis infirma Christum. Gemma non annulus, thesaurus non olla propriè locupletat possessorem: ita proprié Christus, non fides iustificat poenitentem. Sed vt olla est vasculum, quo thesaurus continetur: sic fides est vnicum instrumentum, quo Christus comprehenditur, vel apprehenditur potiùs. Non enim notitia Christi tam in plena Christi comprehensione, quàm in certa apprehensione consistit. Quod Christus ipse elegantissimè explicauit Iob. 3. ducta

ab aeneo Serpente similitudine. Nam vt aeneo Serpenti promissio sanitatis est annexa, vt quiscunque Israelita ab igneo Serpente laesus rectò solùm in aeneum intueretur, conualesceret: ita Christo promissio salutis annexa est, vt quiscunque Christianus peccati morsu vulneratus, rectè modò in Christum crederet, seruaretur. Vt illìc ex parte Israelitae nihil requirebatur, nisi rectus in Serpentem intuitus: vt sanaretur: sic ex parte Christiani nihil requiritur, Nisi recta in Christum fides, vt iustificetur. Itaque cum Christus ipse rogatus à Iairo, vt filiam illius parvulam animam iam agentem valetudini restitueret, audito virginem expirasse, patrem maerentem, hisce verbis est consolatus, Crede tantum, Marcae 5. vers. 36. Cuius filiam post excitauit. Sed si Christus fidem solam requisiuit a Iairo, vt vitam temporalem filiae suae virtute Christi restitutum iri confideret: Certè fidem solam à peccatore postulat qua vitā aeternā animae suae merito Christi recuperatū iri certò sibi persuadeat. Neque solùm fidē postulat, sed &amp; donat: requirit vt credamus, &amp; facit vt credamꝰ, requirit vt resipiscamus, &amp; facit vt resipiscamus: ita Dei dona fides &amp; resipiscentia, ita duas hasce conditiones salutis non tam exigit à nobis, quàm implet in nobis, vt cum principium, tum instrumentum salutis vnicum ab eo profectum intelligi possit. Itaque Paulus Christi optimus interpres, Ephes. 2. vers. 8. Gratia seruati sumus, inquit, per fidem, nou ex nobis, Dei donum est, non ex operibus, nequis glorietur, quo loco operâ secundae nostrae creationis excludit, vers. 10. &amp; in Epistola ad Rom. Sic totius causae suae fundamentum posuit in Syllogismo disiunctiuo, quod constat ex immediatè contrarijs. Aut fide, inquit, iustificamur, aut operibus. Non operibus, vt 1.2.3. cap. conclusit vers. 20. Ergo fide sine operibus, vers. 28. id est, fide sola. Vt patres Graeci &amp; Latini cum Noetericis exposucrunt. At nunquam dixit Apostolus fide sola. Ne Moyses quidem cum diceret, diliges Deum tuum tota anima, toto corde, totis viribus, hac voce solum addidit, sed Christus, expositionis loco addidit, Dominum Deum tuum adorabis, &amp; ei soli seruies, quamuis Moses voculam non habe

ret.' Sic cum Apostolus conclusisset hominem iustificari fide sine operibus legis patres inde necessariò intulerunt. Ergò fide sola; cum Christo statuentes Scripturam sanctam non in superficie, sed in medulla, non in verborum folijs, sed in rationis radice consistere, vt scite Hieronymus dixit. Nam quod Divus Iacobus cap. 2. vers. 24. contra concludit in speciem, hominem iustificari operibus &amp; non fide sola, cum spiritus Dei in Iacobo scribens spiritui in Paulo, scribenti contradicere non possit: intelligere debemus. Nec idem subjectum, nec idem praedicatum, id est, nec eandem fidem, nec eandem iustificationem ab vtroque Apostolo positam. Paulus veram fidem in corde fixam requirit, Iacobus falsam in lingua volitante excludit: Paulus viuam ponit, Iacobus mortuam remouet. Paulus foecundam admittit, Iacobus sterilem explodit. Paulus assumit Christianā, Iacobus reijcit Diabolicā. Porro alitèr iustificationē sumit Paulus, alitèr Iacobus. Paulus pro imputatione iustitiae coram Deo. Iacobus pro ostensione justitiae coram hominibus, ostende mihi fidem tuam ex operibus tuis, inquit Iacobus, vt ex Abrahami exemplo ibidem allato Ocumenius &amp; Aquinas ipse obseruauit. homines enim non ex fide sola de altero, sed ex eius operiribus iudicant. Haeccine pugna? Haeccine contradictio est? At fides sine operibus, vt corpus sine spiritu mortuum est. Sanè promissio Christi est forma atque anima fidei, fides forma atque anima Charitatis. Fides animata per verbum &amp; spiritum duplicem vitam agit, vnam, qua vivit apud Deum per apprehensionem Christi, Gal. 2. alteram qua viuit apud homines per exercitium charitatis, Gal. 5. &amp; per bonorum operum functiones. Fides igitur vitam suam non sumit ab operibus, sed ostendit in operibus: vt Quod si opera nostra nihil conferant ad iustitiam coram Deo consequendam, quomodo, inquies, illud celebre dictum Augustini cum hiscè tuis reconcilias, Qui te fecit sine te, non te seruabit sine te. Ita nimirum, salus in Scriptura duplici sensu vsurpatur, vel pro redemptionis initio, vel pro redemptionis cōplemento, pro redēptionis initio,

fides tua te salvum fecit, inquit Christus &amp; Apostolus, gratia seruati estis per fidem, Ephes. 2. Pro redemptionis complemento, Rom. 10. Corde creditur ad iustitiam, ore fit confessio ad salutem. Praecedit fides, confessio sequitur. Vtraque necessaria, fides est cordis, confessio oris &amp; operis. Fides ad iustitiam, confessio ad salutem. Suprà salutem fidei confessionique tribuebat. Nunc diuidit effectum non secundúm partes, sed secundúm gradus. Iustitia enim est salutis principium, eam fidei proprijssime tribuit, quia fide sola iustificamur, vt ante conclusit, hoc est remissionem peccatorum Christi merito consequimur: qui primus est salutis gradus. Confessioni tribuit &amp; orali &amp; actuali salutem, quia fide priùs iustificati confessione oris &amp; operis gloriam coelestem obtinemus, quae est salutis complementum, quo sensu Augustinus salutem accepit. Et recté. Nam inter iustificationem &amp; glorificationem bona sanctificationis opera intercedunt, quae quamuis necessaria non fuerunt ad nostram salutem inchoandam, quae nostra iustificatio dicitur, at necessaria sunt ad salutem consummandam, non vt causae, sed vt viae, vt Augustinum Bernardus exponit, quae nostra glorificatio est. Et ita verum est, quod scripsit Augustinus, Qui te fecit sine te, non te seruabit sine te. Quamuis alij legunt cum interrogatione, qui te fecit sine te, non te seruabit sine te? Sed perperam, vt ego iudico. Qua in parte, si quisquam, beatus Augustinus, S. Pauli mentem rectè expressit, qui neque homini non renato dedit libertatem arbitrij ad bene operandum, ne hominem faceret sacrilegum, neque renato libertatem ademit, ne hominem faceret ignavum. Cauendum cum Aposto putauit, vt nec diuinae gloriam gratiae minueremus, nec securitatis humanae torporem aleremus: ne dum plumas humanae decurtamus superbiae, Christianae neruos incidamus industriae. Solam igitur fidem in iustificatione requirit Augustinus, nam quae possunt esse bona opera hominis adhuc non iustificati? Itaque illud non est minùs celebre dictum Augustini, opera non proecedunt iustificandum, sed sequuntur iustificatum. Igitur semper cum fide in conuersatione Christiani hominis coniunguntur. Vt Iudith cum

Bethuliae suae liberandae causa procederet ad occidendum Holophernem, ancilla sua fuit in itinere comitata, sed in actu liberationis fuit sola: sic fides, cum vt animam liberet, virtute Christi Diabolum aggreditur, pedissequis suis semper est bonis operibus in itinere comitata, sed in actu liberationis sola versatur. Est certè fides omnium Regina virtutum, Deoque licet absurda, &amp; iudicio carnis impossibilia promittenti firmitèr assentiens dat maximam Deo gloriam suae veritatis, sapientiae, potentiae, misericordiae. Quam copiosè, quàm magnificè, quàm vehementer diuitias divinae gratiae in hominis salute procuranda grataitae divinus ebuccinant Apostolus in suis illis sanctis Epistolis: quibus summam totius Christianae doctrinae breuitèr cō
                  plexus est. Quatuor enim effecta producit illa, vbicunque purè sata est: corruptam hominis naturam abijcit, diuinae gratiae gloriam effert, concupiscentiae vim eneruat, conscientiae pacem parit. Nam peccatori humilitatem inserit, humilifidem ergà Deum, fideli sanctimoniam, sanctosecuritatem. Dum verè poenitens, rectèque credens, pièque viuens in vita certus, in morte laetus exultat. Antichristianà doctrina quatuor contrarios edit effectus. Deprauatam hominis naturam extollit, diuinae laudem gratiae minuit, concupiscentiae fomitem addit, conscientiae pacem detrahit. Dum hominem opinione suarum virium inflatum, imminutione diuinae gratiae ingratum: intrà turpem, extrà speciosum, in via dubium, in fin
                     •
                   timidum facit: vt nec verè resipiscere, nec rectè credere, nec piè viuere, nec beatè mori, nisi mutata sententia, possit. Fons autem illorum bonorum quae dixi omnium, est fides, quae Christo tàm arctè copulat animam, quàm sponsam sponso suo, vt iure clamet in Cantico, Dilecte, tu meus es, &amp; ego tua sum. Et quemadmodum Regina nunquam procedit foràs sine honorato seruorum ancillarumque comitatu, sed actura cum Rege sponso suo de reconciliatione, si, vt fit, inciderit offensio, vel de amore coniugali, vel de donis sponsalibus, comitatum relinquit foris, ipsa sola thalamum sponsi Regis ingreditur: ita fides quocunque progreditur sempersibi socias &amp; comites habet adiunctas egregias animi

virtutes Spem, Charitatem, Patientiam, Temperantiam, &amp;, quae familiam ducit, pietatem, sed actura cum Christo sponso suo de reconciliatione remissioneque peccati, de justitia, de vita aeterna alijsque donis sponsalibus, comitatum suum relinquit foris, ipsa cubiculum coelestis sponsi sui, thorumque nuptialem intrat sola. Ex qua bona opera necessariò nascuntur, non vt causae regnandi, aut precia Coeli, aut merita salutis, sed vt viae Regni, vt praesagia Coeli, vt electionis germina, vt salutis sigilla; vt gradus scali
                     
                        
                     
                     que
                   per quas ad coelestem gloriam nobis est ascendendum. Et vt fides iustificat personam coram Deo, sic opera iustificant fidem coram hominibus. Ita quamuis bona opera non sunt causae iustificationis, tamen iustificatio cit causa bonorum operum: &amp; licet non per virtutes ad fidem, at per fidem ad virtutes pervenimus, vt venerabilis Beda doctè pièque dicebat. Non est dubium, quin quo tempore spiritus Christi fidem ignenerat animae, eodem etiam tempore ingeneret poenitentiam, quae tres in nobis edit effectus, luctum pro peccato, luctam cum peccato, victoriam posteà fugamque peccati: sed cum odio peccati amor iustitiae iungitur, ex quo bonorum operum studium enascatur necesse est. Poenitentia igitur in justificatione peccatoris, vt dixi per necessaria est, vt praeparatio persosonae ad iustitiam recipiendam, quam Deus gratis donat. Fides autem est iustitiae recipiendae vnicum instrumentū vt docet Apostolus: per fidem enim promissionem spiritus recipimus. Gal. 3. Quod idem docuit Iohannes praecursor Christi, quotquot Christum, inquit, receperunt, ijs dedit praerogatiuam, vt fierent filij Dei, qui crediderunt in nomen eius. Sic Christum recipere &amp; in Christum credere synonima sunt. Quod si poenitentia cum fide contendat, quasi simùl ipsa cum fide iustitiam recuperet amissam, vt Salinator qui Tarentum amiserat, &amp; Fabio qui recuperauit, dixisse dicitur, mea opera, &amp; Fabi Tarentum recepisti, idem fides poenitentiae commodè respondere possit, quod Fabius Salinatori, certè, nisi tu Salinator Tarentum perdidisses, ego nunquam recuperassem, sic fides, nisi tu

poenitentia doleas iustitiam amissam, ergo nunquam tibi restituam. Indicat peccatum praecessisse poenitentia, non tollit: &amp; est non causa consequendae iustitiae, sed praeparatio necessaria ad eam consequendam, vt acus inducit filum gratiae, id est, fidem, qua Christo alligamur. Quòd si poenitentia non sit coniungenda cum fide, vt iustitiae recipiendae instrumentum, certè nec spes, nec charitas, quae ab illa fide necessariò nascuntur, vt Apostolus docuit.
               Quarum differentiae homini in sacris literis, &amp; in agone conscientiae exercitato facilé noscuntur. Fides veritatem promissionis spectat, spes fructum promissionis expectat, charitas mandatum legis obseruat. Fides est certa divinae benevolentiae apprehensio, spes est firma divinae gloriae expectatio. Charitas est syncera divinae sanctitatis imitatio. Fide nos amari à Deo propter Christum certò scimus. Spet nos à Deo coronatum iri, confidimus. Amore Deum, vt patrem, qui nos in praesens amat, &amp; in posterum coronabit, syncerè redamamus. Fides est vita atque anima spei, spes est robur &amp; sanguis fidei, vt eam Clemens Alexandrinus appellat: charitas est vtriusque probatio, &amp; cum pluribus prodest, tum lingiùs durat, quàm fides, aut spes, vt docet Apostolus. Fides est spiritualis nostra prudentia, qua profligamus errores. Spes est spiritualis nostra fortitudo, qua perferimus aerumnas. Charitas est spiritualis nostra obedientia, qua vitia fugimus, &amp; virtutes exercemus. Fides est vnicum instrumentrum iustificationis nostrae, spes est praesagium glorificationis, charitas sanctificationis nostrae symbolum. Spes est character electionis nostrae, spes est obsces coronationis, charitas tessera regenerationis, quas Apostolus &amp; subiecto, &amp; obiecto, &amp; officio suo sic distinguit, vt homo spiritualis non plus vivere possit sine fide, spe, charitate, quàm sine corde, cerebro, jecore, naturalis. Cor est principium vitae, cerebrum est radix sensus at
                     
                        
                     
                     que
                   motus, jecur fons sanguinis. Quae quidem omnia Christus homini spirituali censendus est. Fides est coelestis arteria, quae spiritum vitae in animam deducit à corde &amp; capite suo Iesu Christo. Spes est quasi

coelestis nervus, per quem sensus futurae gloriae anticipatur, &amp; in hac miseriae valle praecipitur. Charitas est quasi vena jecoris, qua sanguis ad omnes mystic
                     •
                   corporis partes roborandas distribuitur, &amp; derivatur. Haec est doctrina verè Apostolica, in qua primitiua Ecclesia Romana fundata est.
               Sed fidem solam in Christum ponit Apostolus iustitiae instrumentum. Concludimus, inquit, justificari hominem fide sine operibus legis, id est, fide sola, vt Chrysostomus, Basilius, Hieronymus, Ambrosius locum exponunt. Nam quod hìc Pontificij distingunt, fidei soli primam iustificationem assignantes, quam definiunt esse translationem hominis à statu peccati ad statum gratiae &amp; iustitiae, secundam autem justificationem fidei &amp; operibus, quam dicunt esse translationem hominis à statu justitiae ad statum vitae &amp; gloriae, in eo quidem splendidè mentiuntur. Nam Christus ipse docuit Iohannis 5. credentem transisse jam à morte ad vitam, non dicit modo à peccato ad just
                     •
                  tiam &amp; gratiam, sed à justitia ad vitam &amp; gloriam. Vt post, magis ex Apostolo constabit. Qui 1. Rom. ver. 17. docet justitiam in Euangelio reuelatam à fide in fidem. Non à fide in opera, quasi fides justitiam inchoet, &amp; opera perficiant. Vt Synodus Tridentina censuit, sed à fide in fidem, fidei tribuens justificationis &amp; initium &amp; finem: operis &amp; fastigium &amp; complementum. Ideòque post cap. 5. manifesté demonstrat hominem iustificatum per fidem habuisse accessum in gratiam, per fidem stare in gratia, per fidem etiam gloriari sub spe gloriae Dei. Ita principium, medium, &amp; finem salutis fidei soli assignauit. Vbi igitur illa vestra secunda justificatio, quam in fide &amp; operibus constituitis? cum fides sola nos non solum à 
                     ••
                  atu peccati ad statum iustitiae &amp; gratiae, sed à statu iustitiae &amp; gratiae ad statum gloriae, vitae
                     
                        
                     
                     que
                   transtulerit? vt Apostolus 8. ad Romanos eos, quos Deus ju
                     ••
                  ficauit, non glorificandos, sed iam glorificatos esse declaret. Adeò vt eos 2. ad Ephes. cum Christo, &amp; in Christo iam in coelestibus considere, coelique municipes esse apertè pronuntiet. Reformata igitur Ecclesia sic

definit justificationem ex D. Paulo esse aeternum actum Dei, quo fideli omnia sua peccata condonat, Christi justitiam imputat, &amp; vna cum sanctificationis spiritu vitam donat aeternam. Omnes autem Bellarminianas, aut Stapletoni
                     •
                  nas argutias, quibus hanc gratuitam solius fide
                     •
                   justificationem oppugnant, ita enucleatè clarèque dissoluit, vt solaribus prope radijs Apostolica veritas ad consolationem oppres
                     •
                  ae conscientiae scripta, Ecclesiae restituta esse videatur.
               Quamuis autem in casu iustificationis bona opera à fide disiungat, vt ipse Paulus, tamen incursu conuersationis cum eodem opera bona cum fide conjungit. Ideòque &amp; doctrina &amp; exemplo populum ad omne genus virtutis &amp; rectè factorum cohortatur, vt Dei gloriam illustret, suam salutem confirmet, &amp; alienam procuret, &amp; cum omnium hominum, tum praecipuè sanctorum viscera refocillet atque reficiat. Ita curam bonorum operum premit, sed fiduciam tollit, studium vrget, sed meritum eneruat. Nec minùs à malefactis dehortatur, quòd homines licet propter bona opera non seruentur, tamen propter mala opera damnantur, vt distinguit Apostolus, mortem peccati stipendium esse, sed non addit iustitiae vitam stipendium esse, verùm Logica multò meliore, vitam aeternam esse donum Dei per Christum Iesum Dominum nostrum. Rom. 6. Ex quibus principijs Apostolicis concludit Ecclesia, virum vere poenitentem &amp; pium de salute sua certum &amp; esse posse, &amp; esse debere, quoad praesentem gratiam &amp; quoad finalem perseuerantiam. Vocationem enim &amp; dona Dei esse sine poenitentia, vt docet Apostolus: iustificationem esse aeternum actum Dei qui rescindi non possit: fidem Dei donum esse semen incorruptibile, quod semper maneat: spiritum Dei dari fideli, non solùm vt pignus, sed vt arrham, coelestis haereditatis, vt dicit Apostolus, &amp; quemadmodum Aquinas obseruat, vt partem precij, quod non est auferendum, sed complendum. Quòd si fidelis in grauem lapsum inciderit, vt Dauid, vt Ionas, vt Petrus, eum non deiectum à statu gratiae, sed suspensum ab vsu gratiae,

tantispèr, donec nouo actu poenitentiae novum illum reatum aboleuerit. Priuatum interea spiritus libertate, non spiritu, spoliatum gaudiosalutis, non salute, esse membrum Christi iuxta vnionem spiritus &amp; vitae, non iuxta communionem virtutis &amp; efficaciae, eousque, vt sensu suo ad tempus videatur emortuum, quemadmodum Regi Dauidi accidit, cum sic precaretur, Cor mundum crea in me Deus, &amp; spiritum renoua rectum in me, suit igitur non reuera nouae fidei creatio, sed veteris renouatio, sic enim sequitur, spiritum tuum ne auferas à me, habuit igitur. Nam cum Rex esset à Nathane Propheta, reprehensus ita, vir mortis es, statim Dauid respondit ingenuè, peccaui. Vnde constat fuisse in Dauide compressum spiritū, non extinctum. Vnde etiam Augustinus fidem Regis non fractam, sed curuatam esse dicebat, &amp; Bernardus, fuit, inquit, in Dauide fidei non abolitio, sed soporatio: quemadmodum etiam Imperator Theodosius, cum septem millia Christianorum interfici Thessalonicae, temerè mandauit, reprehensus ab Ambrosio peccatum humilitèr confessus est. Neuter Rex adversus suum reprehensorem excanduit, sed vterque reprehensus suam poenitentiam declaravit. Sed tantàm esse voluit Apostolus, verè poenitentium certitudinem fidei, qua cum praesentem gratiam tum futuram gloriam apprehenderent, vt nullam inde carnalem, sed spiritualem securitatem oriri manifestè scribat Ambrosius in hunc locum, Nulla est ijs cōdemnatio, qui sunt in Christo Iesu qui ambulant non secundum carnem, sed secundum spiritum. Habent enim electionis arcanae suae indicem spiritum, vt loquitur Bernardus, testem vt ait Paulus, qui spiritus adoptionis appellatur, contestans spiritui nostro nos esse filios Dei &amp; haeredes, &amp; cohaeredes Christi. Quod si nobis Angelus aut Archangelus testaretur à Deo missus, vt est missus ad Manoam, crederemus: quantò magis cum spiritus, Angelorum Deus nostro id spiritui contestetur in corda nostra à Deo missus, credere debemus? Angelus quamvis sit excellens creatura tamen creatura, gutta huius oceani,

scintilla huius ignis, radius huius solis, qui nostris animis illuxit: porrò Angelus tantummodò loquitur externis auribus spiritus testatur spiritibus nostris: Angelus testatur, sed non persauadeat, spiritus ita testatur, vt persuadeat, nam eius instinctu clamamus Abba pater. Angelus nuntium tradit, &amp; evanescet: at spiritus habitat in cordibus nostris, velut in Templis suis. Dum Deum in Christo patrem fidelitèr, ferventèr, humilitèr invocamus vt neque tepidae, neque timidae, neque tumidae sint preces nostrae, sed zelo ardeant, fide audeant, metu modestae sint, profectae cum ab amore, tum à timore filiali, quorum vterque certam salutis fiduciam parit. Quae si nobis Angeli testimonio confirmari potest, quanto magis spiritus testimonio, qui profunda Dei perscrutatur, quò filijs illa Dei revelet, vt docet Apostolus. Cuius methodum nos cum Augusti
                     •
                  o sequimur. Qui aguntur spiritu Dei, ij sunt filij Dei: ijs spiritus adoptionis contestatur filiationem suam. Nemini spiritus Dei gratiam solaminis impertit, nisi cui gratiam regiminis largitur. Nemini paracletus, nisi cui Dux est: nemini dat testimonium adoptionis, nisi cui studium obedientiae dederit: neminem erigit, nisi quem dirigit. Remouet exanimis nostris seruilem m
                     •
                  tum, sed retinet filialem: &amp; castum timorem semper cum certa fiducia conjungit. Nam territi, praecavemus, pracaventes, securi sumus. Ita timor cautionem, cautio securitatem parit. Tridentini vanam haereticorum confidentiam taxant, praesumptionem traducunt. Quos feriunt? Non est nostra vana, sed pia confidentia: non praesumptio, sed devotio. Haec est enim nostra doctrina Apo
                     ••
                  iolicae consanguinea. Caueant igitur Tridentini, ne per nostrū latus Apostolum vulnerent. Habemus porrò Catharinum, Nazinarium in Concilio nobis suffragantes. Nam quod peccata videntur fidem sanctorum ad tempus intercidere, certè cum Dei promissione, tum Christi prece ita muniti sunt, vt fidei vivae licet actum interdum intermittant, habitum tamen nunquam amittant: peccata fateor, gravia tollunt gratiam meritoriè, sed non tollunt effectiuè,

vt sanior schola concedit: &amp; actum Regenerationis indiuiduum ponit, renovationis dividuum, quòd vt semel generamur ad vitam temporalem, ita semel regeneramur ad vitana aeternam, quam gratiam regenerationis quisquis iterandam esse dicat, non video sanè cur sigillum gratiae baptismum iterandum neget. Quod quam absurdum sit, vident: absurdum igitur illud, ex quo consequitur, fateantur necesse est.
               Quarè mihi quidem confessio Anglicanae Ecclesiae maximè placuit, articulo decimo, quo fideles dicuntur à gratia posse recedere, quod non idem esse ac excidere ex gratia doctissimus Rex vnà cum Clero suo in Hamptoniensi colloquio luculentèr exposuit. Et improbissimum illum Petri Pertij libellum de Apostasia sanctorum inscriptum, missum ad Reuerendissimum Archiepiscopum Cantuariensem, quasi cum Anglicana confessione congruentem vehementèr improbavit. In quo quidem dogmate, Arminiani videntur cum Pontificijs quasi Sampsonis vulpes capitibus divisi caudis colligari ad instammandam Ecclesiam. Nos verò cum nostris viribus renuntiamus, tum Dei potentia planè confidimus nos custoditum iri per fidem ad salutem aeternam, vt docet Petrus: quod si nos potentia sua custodict per fidem, certè custodier fidem: &amp; si ceciderimus, manum supponet, ne collidamur, vt loquitur Propheta, &amp; salubrem poenitentiam dabit, vt ex peccato resurgamus: &amp; juxtà promissionem, talem timorem indet animis nostris, ne ab eo vnquam recedamus; sed ei perseuerantèr adhaereamus, vt locum exponit Augustinus, quam sanctam fidelium plerophoriam Pontificij penitùs everterunt, &amp; Epochera illam carnificinam conscientiae induxerunt. Quo dogmate Sathanas nullum vnquàm pestilentius excogitavit: hoc enim commento fidem &amp; consolationem omnem penitus elisit: Christianismum in merum paganismum convertit: Quid enim, quaeso, promissiones Euangelij à sigmentis Mahumetis, fides &amp; spes Christiana ab opinatione &amp; superstitione Paganica different,

si non major ex illis quàm ex istis certirudo salutis oriatur? conscientiae perpetuò fluctuabunt instar fluctuum Marinorum, qui ventis agitantur: tandemquè necessariò in desperationem demergentur, siquidem frustrà existimat homo se quicquam accepturum à Domino, qui disceptat, vt ait Iacob. 1.6. Ita vel hoc vnico impio dogmate, si nullum aliud haberet, apertè se prodit Pontifex esse grandem illum Apostatam Antichristum. Erat enim in hoc Apostolico fundmento extructa Romana Ecclesia Primitiua: à quo 
                     •
                  amdiù penitùs excidit. Nihil vt moderna habeat causae cur se ab Apostolo laudari, suamque fidem celebrari censeat. Nàm illam Ecclesiam, non istam, illam non istam fidem commendavit Apostolus. Cum Piso vir ex nobilissima familia natus,
                     Cicero in Pisonem.
                   sibi consulatum à populo Romano delatum gloriaretur, dictum hoc à Cicerone meritò retulit, non homini delatus est honos, sed nomini: Piso est Consul à populo Romano factus, non iste Piso: sic cum moderna Ecclesia Romana sibi laudem ab Apostolo tributam, suam fidem celebratam esse jactet, respondemus &amp; jure quidem, quidem Apostolus non istam, sed illam Ecclesiam, non istam, sed illam fidem commendavit. Te, te, Christe, judicem appello: cuius Apostoli Paulus &amp; Iohannes Apostasiam Romani Pontificis, &amp; Romanae Ecclesiae vivis coloribus depictam praedixerunt, (alter enim scripsit mysterium, alter commentarium) vterque tuo spiritu, vix vt clariùs potuisses loqui, si Papam Romanum nominasses. Habeo fratres varijs in Academijs qui versibus vt antiquitùs Prophetae res sanctas &amp; graves carminibus ex primere solebant, grandem hunc Apostatam, &amp; Apostaticam Ecclesiam, in qua sedet, expresserunt: quos proponam vobis, ô Reges, si placet, vt animi vestri grata quadam varietate recreentur. In quibus Christum ipsum alloquitur.
               
                  Nemo, Christe, tuis quam transfuga, saeuior hostis,
                  Non Nero tam s
                        •
                     uus, quam Iulianus erat.
                  
                     Quantum sydus erat Romanus Episcopus orbi,
                  Quum verae fidei praetulit ille farem?
                  Sed cum coelestem cultum
                        
                           
                        
                        que
                      fidem
                        
                           
                        
                        que
                      reliquit,
                        Reuel. 9.
                  
                  Dicitur in Stygium stella ruisse lacum.
                  Vt doctus, nauus syncerus presbiter orbi,
                  Fixa velut coelo est lucida stella suo,
                  Sic indoctus, iners, corruptus dicitur esse
                  Stella cadens, sanctis exitiosa tuis.
                  Qualis Apostaticus Romanus Episcopus orbi
                  Apparet, seruis dira comaeta tuis.
                  Vt Paulus legitur mysteria, Christe, Iohannis
                  Commentariolis exposuisse suis.
                  Nempe notis binis depictus Apostata grandis,
                        Duae notae Apostasi
                              •
                            à Pontisicis, ciborum &amp; nuptiarum prohibitio.
                     
                  
                  Concessas escas coniugium
                        
                           
                        
                        que
                      vetans,
                  Coelebs immundus casto quasi sanctior esset
                  Coniuge, vel piscis, purior esca foret,
                  Quàm caro, quae quamuis nobis res parua videtur,2. Tim. 4.1, 2, 3.
                  
                  Doctrina est, Paulo teste, Diabolica.
                  Non hìc blasphemus perstrictus Marcion ausus,
                  Quippe creaturas qui violare bonas.
                        
                           Modus Apostastae
                           
                              In hepocrisi,
                           
                           
                              Clandestina,
                           
                           
                              Non aperta blasphemia.
                           
                        
                     
                  
                  Tactus hypocriticus Romanus Apostata mendax,
                  Ausus sub specie qui prohibere boni.
                  Adde, quòd I doli cultor conuincitur, Ergò
                  Daemonis, vt Logice sancta Iohannis habet.
                        Reuel. 9.
                  
                  Sic seu doctrinam, seu cultum penderis omnem
                  Papismum noscas esse Diabolicum.
                  Adde quòd à refuga scribat miracula Paulus2. Th. 2.
                  
                  Falsa Diabolicis facta fuisse dolis.
                        Duae grauissimae causae huius defectionis afferuntur ab Apostolo.
                     
                  
                  "Qui Christum sumit, nec Christi sumit amorem,
                  Christo, quem priùs est visus habere, caret.
                  "Subtracto
                        
                           
                        
                        que
                      oculis vero mendacia credit,1.2. Th. 2.
                  
                  "Priuat eum, quem vult perdere, mente Deus.2.1. ad Ro. c. 1
                  
                  Qui
                        
                           
                        
                        que
                      immortalem mortali fingere forma
                  Audet, eum
                        
                           
                        
                        que
                      colit quem facit ipse Deum,
                  Nonne Deus iustè foedis affectibus illum
                  Tradat, &amp; in mentem conijciat reprobam?
                  
                     "Augmentum sceleris tormentum grande seelesti,
                  "Est
                        
                           
                        
                        que
                      male, domino vindice, poena malum.
                  "Nullum iudicum tam formidabile, quam cum
                  "Punit criminibus crimina prima nouis.
                  Vt cum spurcitiem carnalem à numine poenam
                  Spurcities Papae spiritualis habet.
                  Monstro notas, designo modos, dilucido causas
                  A vera lapsus, quae data, prima, fide.
                  Falsa premo, parte velut aposteumata sane
                  Plurima quae longo praeualuere die.
                  Quis credet, dices, si non quibus omnia veris,
                  Falsa accreuerunt, tempora certa notes.
                  Non credes medico vetus aposteuma secanti,
                  Ni dicat, quando coeperit illa lues?
                  Multa planus cudat si falsa numismata, veris
                  Mixta
                        
                           
                        
                        que
                      falsa probet Lydius esse lapis,
                  Nonne reum credes, actor nisi dicere possit
                  Cuncta quoto nebulo cuderit illa die?
                  Non est ista palam, non est simùl haeresis orta,
                  Sed clàm, sed lentis passibus aucta suis.
                  "Mystica tota lues, tectis astutia sensim
                  "Inuexit Sathanae quam vetus vsa vijs,
                  Ingenio papae tumidi, crudelis, auari
                  Ad Regni augmentum semper abusa sui.
                  Quid quòd doctrinae genius papalis hyanti
                  Papali plenè seruit auaritiae?
                  Sola fides exosa, quod omnia dogmata papae
                  Commoda principijs destruat vna suis.
                  Purgantes flammae flammas aluere culinae
                  Papalis, scorto scorta tributa ferunt:
                  Iudaei Iudae quae vectigalia pendunt?
                  Quos reditus fiscus pontificalis habet?
                  Immensos papae parit indulgentia questus,
                  Innumer as papae missa rependit opes.
                  Regum arcana seni confessio sacra recludit,
                  Peccatis populi vivat vt ille sui.
                  
                     Quid dico, vi
                        •
                     at? Regnet, solam
                        
                           
                        
                        que
                      laboret,
                  Tollere, qua tolli scit sua lucra, fidem.
                  Cunctas si coner lucrandi dicere technas,
                  Aequoreae guttas dicere coner aquae
                  Atheus ille Leo dixit, quàm ludicra, Bembe,
                  Fabula de Christo profuit ista mihi?
                  En patrem sanctum, cui non pro canone verum,
                  Vtile sed fidei regula sola fuit.
                  Diuitias pietas peperit, primaria papae,
                  Filia sed matrem deuorat ipsa suam.
                  Hijs dementatus paulatìm papa reliquit
                  Maiores eius quam tenuere fidem.
                  Intereà Triadem verbo Christum
                        
                           
                        
                        que
                      fatetur
                  Persidiae
                        
                           
                        
                        que
                      fidem praestruit ille suae.
                        Aliquot antiqui sic illum descripserunt ex Apostolis. Gregorius magnus ipse ante annos mille. Papae viua descriptio ex Paulo &amp; S. Iohanne sumpta.
                     
                  
                  "Pastor degenerans, titularis Episcopus, alter
                  "Iudas, infidus perfuga, stella cade
                        •
                     s,
                  "Actu hostis Christi, Christi
                        
                           
                        
                        que
                      vicarius astu,
                  "Fastu riualis, falsus in orbe Deus,
                  "At
                        
                           
                        
                        que
                      agnus fictus, sed daemon verus, &amp; alta,
                  "In Cathedra Simon sessor, in vrbe Sinon,
                  "Hosti qui prodit Domini tentoria ductor
                  "Pupillos tutor nomine pastor oues.
               
               Quid mirum igitur si Ecclesia Romana ab antiqua fide sua defecerit,
                     Plures noui doctores, qui cuentum Pro
                           •
                        hetiae melius intellexerunt.
                     
                        1. I. Wiclesus, Anglus.
                        
                        2. I. Hussius Boemus.
                        
                        3. M. Luthe
                                 •
                              us, Germanus.
                        
                        4. Cranmerus &amp; Ridlerus, marty
                                 •
                              es Angli.
                        
                        5. I. Iuellus, 2. Th.
                        
                        6. I. Foxius in Apocalypsim.
                        
                        7. Guilielmus Fulco in resp
                                 •
                              n. ad Test. Rhem.
                        
                        8. Franciscus Iun. in Apoc.
                        
                        9. Guili
                                 •
                              lmus Whitakerus in Comitijs.
                        
                        10. Robertus Abbatus.
                        
                        11. D. Downamus.
                        
                        12. Brightmannus.
                        
                        13. Napperus Scotus.
                        
                        14. Arthurus Dent &amp; Gifferdus.
                        
                        15. Serenissmus magnae Britanniae Rex.
                        
                        16. D. Andreas.
                        
                        17. Is, qui Papae speculum scripsit.
                        
                     
                  
quum tot Pontifices Romanos Apostasiae duces atque antesignanos habuerit. Nam quòd promissionem Christi allegat, sese nunquam defecturam, vbi, quaeso, est illa promissio scripta? quàm aliam habuit promissionem, quàm Ephesina, quam Antiochena, quarum vt illa Timotheus, in hac Petrus sedi
                     •
                  le perhibetur: quàm Hierosolymitana, in qua Christus ipse docuit, &amp; quam

suo sanguine, vt matrem caeterarum Ecclesiarum consecravit. Illae tamen à Christo atque à fide defecerunt, &amp; in Turcarum potestatem, proh dolor, devenerunt. Promissionem non lego, comminationem lego factam Romanae Ecclesiae, fore, vt excideretur, nisi in bonitate Domini perstitisset, quemadmodum Hierosolyma excisa est. Caue ne tu quoque excidare, inquit Apostolus. Comminationi terribili lugubris respondit euentus, vt orbis videt.
               
                  Roma Bethel quondam, sed nunc es facta Bethauen,
                  Nunc domus es sathanae, quae domus ante Dei.
                  Idolo venient
                        •
                      Deus discedere sueuit,
                  Quippe domus dominos non capit vna duos.
                  "Poena premit peccata, Deus tua Templa reliquit,
                  Ante reliquissent quòd tua Templa Deum.
                  "Desertrix deserta manes, solyma ipsa reiecta,
                  Quae Christum Dominum sponte reiecit, erat.
                  "Quin tu fata times Solymae, quae facta sequ
                        •
                     taes?
                  "Quem grauat illius culpa, ruina manet.
               
               Piè docteque potentissimus serenissimusque magnae Britanniae Rex in Epistola sua Monitoria ad Caesarem, Reges, &amp; Principes Christianos, ego, inquit, imaginum adorationem pro intolerabili Idololatria habeo atque abominor. Quae tamen excusatur argutis hoc genus effugijs, &amp; sophisticis distinctiunculis, Idolum scilicet nihil esse, se autem rerum, quae sunt, &amp; veri Dei imagines reverari. Astipulatur optimo Regi doctissimus Episcopus lumen Ecclesiae suae, qui aliam Bellarmini futilem distinctionem fustulit, qua distinguit, suos non adorare imagines pro Deo, sed cum Deo: non pro creatore, sed cum creatore: nec terminare cultum suum in imagine, sed honorem imagini delatum ad prototypum redire. Caeterasque huiusmodi distinctionum quisquilias. Meditentur itaque, Rex inquit, qui sic in Religione sentiunt, defensionem aliquam, qua se in vltimo iudicio Idololatriam exprobrante Christo

probent, quīan tum temporis istius modi excusationes ex illis argutiarum ineptijs petitus in solutum accepturus sit, vehementèr ambigo. Cuius in gratiam excusationes Romae versibus expressas, versibus refello.
               
                  ROMA loquitur.
                  Non idola colo, vates vt somniat ista,
                  Nec legem violo, quae simulachra vetat.
                  Nec colo, nec fingo falsorum signa deorum,
                  Sed veri fingo signa colo
                        
                           
                        
                        que
                      Dei.
                  Nec tam signa colo simplex, quàm numen in illis
                  Cum
                        
                           
                        
                        que
                      Deo, non pro sic simulachra colo.
               
               
                  Responsio Reformati.
                  Distinguis de lege volens extinguere legem,
                  Raseris è tabulis quam priùs ipsa sacris.
                  Non facies quicquam tibi sculptile, fictile, lex est:
                        Exod. 19. Deut. 4.
                  
                  Mens legis, veri ne sit imago Dei.
                  Cum vitulos finxit Ieroboam, fingere dixit
                  Veri, non falsi se simulachra Dei.
                  Confractus
                        
                           
                        
                        que
                      pio Serpens à principe, cultu
                        •
                     
                  
                  A populo, quamuis esset imago Dei.
                  At non pro, sed cum diuino numine signum
                  Aut sculptum, aut fictum Roma moderna colis
                  Sic non pro, sed cum coniux Agamemnone sumpsit,
                  Aegistheum v
                        •
                     tito perfidiosa tore.
                  Mens Clyt
                        •
                     mnestrae fallacis adultera visa est:
                  Et non Romanae cultus adulter bara?
                  Effingat propiùs nisi Messallina latinam
                  Perfricta meretrix fronte latina lupam.
                  Caesare quae solo minimè contenta marito
                  Dicta palàm Sylio nupta fuisse suo.
               
               Sed ne furore potiùs Poetico, vt fortasse dicet, quàm

divina ratione Romae Apostaticae idololatriam convicisse videamur, age verò secundam legem Mosis proponamus atque exponamus, quam ipsa tam impudentèr è Decalogo ausa eit expungere; non facies tibi similitudinem vllius rei vel in coelo vel in terra, necte coram illis incurvabis, necseruies eis.
               At haec lex imaginem prohibet, inquies, non veri, sed falsi dei. Audiamus igitur Mosem legis interpretē. At enim (inquiunt) nos Iacobum Mose antiquiorem pro adoratione imaginum allegamus, qui dicitur adorasse aut sceptri fastigium Hebraicesic, super caput lecti, vel virgae, vtrumque enim verbum significat. Atque hinc sensus facilè elicitur, more Orientalium obseruat. Nam hij, cum convenirent, beneuolentiam capitis flexione declarabant, vt Europeei dexterae porrectione. Vide Gen. 32. Iacob igitur losepho ingrediente vt auditam filijs suis ab eo benedictionem acciperet, incurvavit se, ciuili nimirum gestu, &amp; quia grandaevus baculo nitebatur, caput super virgam aut baculum incurvavit. Nihil igitur hic textus facit ad cultum imaginum astruendum vt perineptè Pōtificij sentiunt. Revocandi sunt igitur ad legem Dei disertè prohibentem, non facies tibi similitudinem vllius rei in Coelo vel in terra, nec te coram illis incurvabis, nec servies eis.
               Mosem igitur velitis nolitis audiatis oportet legis optimum interpretem, Deut. 4. Deus tibi ex medio igni loquutus est (inquit) &amp; vocem verborum audistis, sed nullam vidistis similitudinem. Cavete igitur vobis ipsis nullam vidistis imaginem (Dei) eo die, quo Deus tibi ex igne medio est loquutus, ne vos ipsos polluatis, faciendo vobis imaginem (Dei) sculptilem aut similitudinem vllius figurae, masculinae, vel foemininae, vel belluinae, vel vllius rei quae est super terram. Non viderunt, inquít, vllam similitudinem Dei verì, nullam igitur Dei veri imaginem facere debebant. Hoc praecepto Esaias probat. 40. cap. Deum verum non esse figurandum. Cui Deum vestrum assimilabitis? aut quam illi similitudinem statuetis? nihil ne

scitis? non audistis? non dictum fuit vobis ab initio? non mandatum aliquod occultum, sed apertum Dei praeceptum intelligens, non facietis vobis similitudinem Dei vestri. Sic Moses optimus divinae legis, Esaias Mosis interpres. Nullam igitur similitudinem, nullam imaginem veri Dei vel sculptilem vel fictilem facere debetis, quia nulla huiusimodi similitudo vel imago, potest illius gloriae spendorem repraesentare, sed nostrae tantùm vilis phantasiae impiam stultitiam ostendere. Quarè cum nulla possit veri Dei similitudo exprimi, nulla debet adorari. Incurvatio igitur imagini, non est Dei cultus, sed idoli, quod aversatur Deus. Iam prima pars praecepti, non facies tibi imaginem, aut similitudinem vllius rei, qua Deum verum representes vt Moses &amp; Esaias exponunt: secundam partem necessariò non ducit, non te illis incurvabis, aut seruies eis, id est, ijs similitudinibus aut imaginibus, quae sunt prius, ne fierent, interdictae, Nam si vlla veri Dei imago adoranda est, facienda est: facienda non est, non estigitur adoranda Ideò Deus apud Esaiam ipse protestans inducitur,
                     Esay 42. meam gloriam alteri non dabo, nec laudem meam sculptis imaginibus, intelligens nullam se partem cultus, vel honoris ac servitij sui, nec latriae, nec duliae Deo debitae missurum siue spiritualis sit, vt timor, amor, sides, obedientia, invocatio, gratiarum actio, siue corporalis vt corporis incurvatio, genuflexio, manuum aut oculorum elevatio, incensi adolitio, caeteraeque externae corporis actiones, quae sunt idololatriae, cum imaginibus exhibentur, vt superiores internae &amp; spirituales actiones idololatrice quemadmodum Christus &amp; Mosem &amp; Esaiam interpretatur, Dominum Deum tuum adorabis &amp; ei soli servies. Mat. 4. Dices, idololatriae sunt, cum imaginibus falsorum deorum exhibentur, quae sunt idola non aliter. Itanè? Falsi dij natura nulli sunt, novimus, inquit, Apostolus idolum nihil esse in mundo, nec esse alium vllum Deum, nisi vnum, eumque solum esse veritatem: imago autem vel figura manibus facta ad effingendum verum Deum, idolun
                     •
                  
                  
est, Dei lege prohibitum: fictio est nostrae stolidissimae phantasiae, Chimera est, non ens, planè nihil. Ergonè, propter nihil, inquis, puniemur? hoc ipsum nihil, non ens, quod tu ipse tibi fingis, vt Deus ipsissima veritas, &amp; ens, quod tu ipse tibi fingis, vt Deus ipsissima veritas, &amp; ens entium tibi repraesentetur, idolum est, cuius adoratio enti tuo, nisi resipiscas, aeterno erit exitio. Imago veri dei manibus facta est falsus deus, nulla eius vera repraesentatio, sed tui cordis ficta imaginatio erecta, vt duos pascat oculos contemptu voluntatis, contumeli nominis, iniuria naturae divinae facta manifesto: cuius sculptorem aversatur Deus Deut. 27. Quantò gravius cultorem aversatur? At durum est vocare imaginem veri Dei idolum. Durum? Vocare illud idolum, quod homo fingit pro imagine Dei, &amp; similitudine, quam Deus respuit, ac maledictam &amp; ab hominabilem esse pronuntiat, Deut. 27. Nemini duravox videri debet. Immo verò aliud ijs imaginibus tribuere nomen, quid esset aliud, quam Deum facere mendacem, &amp; invito sancto spiritu, Iudaeos &amp; Gentes ab idololatriae crimine absoluere, quo passim illos Scriptura condemnat, id enim ipsum quod adorabant, imaginem Dei iudicabant, nec tam imaginem, quàm Deum in imagine adorabant. At Iudaei &amp; Gentiles falsos deos adorabant: non imagines veri Dei. Iudaei Idololatrici non falsum deum, sed verum adorabant in vitulo. Non enim vitulum suum liberatorem tum à se factum, sed verum deum iudicabant: sed cum veri Dei monumentum sibi semper ob oculos propositum ad suam excitandam devotionem habere decressent, vitulum elegerunt, quia tales in Aegypto vidissent Deo erectas imagines, vbi populum Deo sub ijs imaginibus servientem opulentum &amp; potentem reliquissent, ex quibus externis benedictionibus placere Deo cultum Aegyptiacum consecrabant. Ideoque vt gratos deo se ostenderent liberatori suo, &amp; imaginem erexerunt: &amp; festum diem proclamarunt, non vitulo sed domino, Exod. 32. Mater Micheae vovit argentum Domino, Iud. 17. ex quo fictilis &amp; fusilis imago fieret, quod postea praestitit, &amp; Teraphim vocavit

facellum ei extruxit, &amp; Levitam constituit in honorem Domini, cui priùs argentū dedicaverat, Iudaei posteà nunquam alium Deum, nisi vnum agnoverunt, sed cum viderent Paganos omnes in circuitu Deum in similitudine hominis, vel alterius creaturae adorantes divitijs atque opibus abundare, ac saepe etiam populi Dei Dominos fieri, moribus sese gentium accommodaverunt, Iud. 2. colucruntque, vt ipsi putabant verum Deum Israelis in corporeis similitudinibus ac figuris. Cum Deus per Prophetas, quamvis bonas intentiones praetexerent, eos vt cultores peregrinorum Deorum atque Idolorum gravitèr increparet. Immò Baal, quem Scriptura vt famosissimum Idolum detestatur, nihil aliud fuit quàm corporea quaedam imago erecta Deo: per quam populus servire se ac placere Deo somniabat, vt ex Osea colligere licet, vbi Deus promittit sese Israelitas in gratiam recepturum, &amp; effecturum,
                     Ose 2. ne ampliùs ipsum Baalis nomine colerent, illo die, inquit Dominus, non me ampliùs Baalim appellabis. Quid? quòd ne pagani quidem tàm coeci fuerunt, vt crederent illud esse, quod ipsi fecissent, Deum, nec illud erigerent,
                     Pagani.
                   vt Deum, sed vt imaginem Deo, quem eo genere visibilis &amp; voluntarij cultus delectatum esse arbitrarentur.
               Memini Numam Pompilium dicere solitum, vt est apud Plutarchum, metum diuini numinis é Romanorum animis excidisse, quòd Dei naturam incorruptibilem, aeternam &amp; inuisibilem, corruptibili &amp; visibili forma, &amp; figura expressissent. Quod idem vereor, ne Romanis, iam eorum posteris acciderit. Sed certè Pagani idcircò lignum adorabant, quod Dei imaginem putarent,
                     Amb. in Psal. 118. Ser. 10. vt scribit Ambrosius: &amp; ipsi Christianis responderunt, non nos timemus simulachra, sed Deos, ad quorum imaginem ficta, &amp; quorum nominibus consecrata sunt, vt scribit Lactantius. Sed eorum verba in recognitionibus Clementis clariora sunt,
                     Lact. de fal. relig. lib. 2. c. 20. Aug. in Psal. 113. con. 2. nos ad honorem inu
                     •
                  sibilis Dei visibiles imagines adoramus, nec simulachrum, nec daemonium colo, sed per effigiem corporalem eius rei signum intueor, quam colere

debeo, &amp; non hoc est papistarum subterfugium? Ergo Divus Paulus vtrosque condemnat, non quod habeant nouos aut alios deos, sed quod vertant Dei veritatem in mendacium, id est, gloriam incorruptibilis Dei, in similitudinem siue imaginem corruptibils hominis, quam finxerunt primò, deinde coluerunt, vt imagines veri Dei. Adorare creaturam, opus Dei, est idololatria: multò magis adorare imaginem, opus hominis. At Pagani, inquies, Deum non nouerunt, ideò vero Deo imaginem erigere minime potuerunt: &amp; vestri, qui Deum verum norunt, si ei imaginem erigunt vt Pagani, grauiores illis idololatrae estis. Non enim minuit peccatum scientia vestra, sed aggrauat. At haec omnia Pontifices, inquis, adhuc non attingunt. Non enim figurant Deum. Non? Non figurarunt imaginem beatissimae &amp; gloriosissimae Trinitatis, interdum tribus faciebus, vt in vestra Lyturgia impressa sub Regno Mariae Angliae Reginae, patrem vt senem cum cana promissaque barba, filiumque patri cum columba media assidentem, vt in plerisque vestris Ecclesijs &amp; oratorijs: quam tam impiae potestis idolomaniae defensionem offerre? Non solum adoratio, sed fictio eiusmodi picturarum abhominanda est: non minor phrenesis, quam Deus in Iudaeis ac Gentilibus horribilibus plagis vindicauit. At contra imagines Christi &amp; sanctorum inquies, nulla huiusmodi exceptio est: cur igitur illarum adorationem reprehenditis? Respondemus primò certè si divinae Christi naturae imago non est adoranda, humanae naturae imago multò minùs. Porrò homo ipse perfectior &amp; vereor imago Christi, quàm vlla hominum manibus effecta, tamen vos nec hominē quemuis adoratis, nec quenquam adorare debetis. Tertiò, si quid in fictis pictisue imaginibus adorandum, vel materia, vel forma est. Materia lignum est, lapis, aes, argentum, aurum, vel aliud eiusmodi, in quo nulla religio est. Forma est conceptus artificis, qui speciem dedit, non similem Christo, quem nunquam vidit, sed placentem conceptui, quem ipse produxit: &amp; tum adoratis non similitudinem seruatoris,

sed conceptum artificis. Quartò opifex est semper opere praestantior: quia nihil est in imagine gratiae, quod non in illam pictor fictorum contulerit. Et cum nemo pictori seu fictori se incurvet, cur picturae se vel statuae quisquam incuruaret? Postremò nonne vides quàm absurdum sit, vt homo rationis, sensus, vitae particeps, rem rationis, sensus, vitae expertem adoraret? Ne dubites igitur, nullam ibi religionem esse vt ait Lactantius, vbi est, multò magis vbi colitur simulachrum. Vndè concludit Romanam Ecclesiam vacuam esse omni religione, quia est plena simulachris. At nos non ipsa simulachra colimus, non ipsas imagines adoramus: sed illas Christo &amp; Sanctis, memoriae &amp; representationis ergò, tantùm ereximus, quós in illis adoramus. Fama fidem fecit, cum nobilissimus Walliae Princeps, nuper in Hispaniam profectus ipse Mariam Regiam virginem dignissimus procus ambire dignaretur, Comitatus fideli Paranimpho incidisse questionem inter Ducem Buckingamum, &amp; Comitem Oliuarem de religione. Quid tu Comes inquit, in nostra Ecclesia reprehendis? Reprehendo, inquit Dux, cultum imaginum. Quasi vero nostri, inquit Oliuaris, ipsas imagines colerent, &amp; non sanctos in imaginibus quas memoriae &amp; repraesentationis ergò nobis ereximus. Experiamur inquit Buckingamius &amp; videbimus vestros cultum suum terminantes in imagine. Quid multa? sponsionem dant, templum intrant, vitulam inueniunt coram imagine procumbentem, interrogant illam, quid colat? hunc sanctum respondet illa, quem cernitis. Iterum rogant, quis ille sanctus siet, &amp; illa, nescio, inquit. Hoc scio, quod vir meus moriens mihi mandauit, vt hunc sanctum familiae nostrae propitium semper adorarem. Vici, inquit Buckingamius, en sanctum saxeum, aut ligneum. Vbi est vestra memoria, quam dicis? vbi representatio? non enim anus tua sanctum distinguit à forma, quam adorat. Delirat, inquit Comes, &amp; talem esse alteram in tota Hispania stultam aniculam credo neminem. Quàm multos deliros huiusmodi, respondit intrepidè Buckingamius, alit Hispania, qui cultum suum in imagine terminant? Annon satius esset imaginem doctorem

erroris, inquit, penitus tollere, quàm plebeculam imperitam distinguere nescientem in tam certum animarum exitium conijcere? ô verè dignum tali Rege praeceptore Discipulum. ô dignum tali Principe proco Paranymphum. At honos imaginis inquies, in ipsum prototypum redit. Ita nimirum sanctos coram suis imaginibus inuocamus: quemadmodum inter Carolum Principem &amp; Confessorem Regium ea de re memorant etiam incidisse controuersiam; ferunt enim Confessorem à Duce petijsse, vt sibi audientìam impetraret a Principe. Quorsum, inquit Dux? si vt fidem eius attentes, frustrà facies. Rem indicat Principi, qui audientiam sponte concedit. Tum Confessor, Maria nostra, quam petis, inquit, est Angela, chorisque supplicat atque interest Angelicis. Cui lepidé Princeps, sancta est, inquit, credo, sed non Angela, nam li esset Angela, mortali mihi non esset idonea coniux. Sancta modo sit, vt dicis Confessor, inquit, sanctā illa Mariam involvat. Et Tu cum sancta, si non Angelica virgine matrem Dei virginem invocabis? Cedam tibi, pater, inquit Princeps, si ex toto sacro Canone genuino factum id esse potes euincere, si non potes, tu mihi cedas necesse est. Abraham non nouit nos ait sanctus Israel: &amp; ego Mariam vestram, Mariae Deiparae iam mortuae notam putabo? Christus noster, vt virginis sic Dei filius sempèr viuens &amp; me novit &amp; illam: huic ergo Deo nostro meque vestram dominam soli commendabo. Tum Confessori Dux, non dixi tibi, pater, quòd frustra tam valentem oppugnares fidem. Non tu illum, sed te ille convertet, si modo principe aurem commodaris. O verè divinum Principem, cui coniux charior vita, religio coniuge. Qui duram conditionem censuit, vt dum acciperet sponsam, deciperet animam. O sapientem Procum, qui dum dulcia nuptiarum vincula peteret, exitiosa haeresum retia dissolueret: quippe qui nulla mercede iacturam salutis suae redimi posse iudicaret. Hunc Europa promittit sibi Caroli magni similem futurum ei atque ipso gloriosissimi nominis omi ne laetatur. Nullam optat meliorem disciplinam, quàm informationem

atque imitationem patris sui. Cuius in libris, omnis, vt audio, Christiana sic ad vivum expressa religio est, vt doleant exteri caeteras illius doctissimas &amp; pijssimas commentationes, non similitèr latinè versas, vt illa eruditissima &amp; sanctissima ad Caesarem &amp; Principes Christianos praefatio monitoria traducta est. In qua de Sanctis &amp; Sanctorum imaginibus qua de causa nunc agitur diuinissimè scripsit. Ac primùm de beata virgine. Primum id, inquit, beatae virgini tribuo, quod de ea Gabriel asseruit, &amp; in suo Cantico de se ipsa praedixit, Benedictam esse in mulieribus, &amp; benedictam eam omnes generationes esse dicturas: Hanc ego Christi matrem veneror, ex qua humanum sibi corpus assumere saluatori nostro visum: at
                     
                        
                     
                     que
                   adeò Dei matrem, cum in Christo non possit à diuinitate humana natura separari. Illam ego suprà omnes beatorum hominum ac spirituū ordines ad caelestem gloriam elatam, excepto illo vno Deo simul &amp; homine, eius filio, piè ingenneque fateor constanterque contendo. Sed nec ipsam de ridiculo ausim habere, nec impias in Deum voces emittere, non illi diuae modo, sed &amp; deae nomen tribuens, obtestansque vt filio illi quidem, sed &amp; Deo &amp; saluatori suo imperet &amp; dominetur. Ne illud quidem in animum induco tam otiosè in coelis eam degere, vt absurdis cuiuslibet ineptè hominis orationibus pateat, seseque eius rebus ac negotijs immisceat; nunc precibus, nunc imperio cum filio suo agens: modò in terras ad Sacerdotum oscula &amp; amplexus descendens. Modò cum Daemonibus acri ac pertinaci altercatione contendens. In Coelis in aeterno sanctorum animarum receptaculo in aeternam est foelicitatem collata, nunquam a tantis gaudijs vlla terrenarum rerum cura aut solicitudine auocanda. Sit ibi sane cum charissimo filio suo nostroque redemptore, in perenni beatudine &amp; omnibus saeculis duratura. Quod ad sanctorum suffragia, scio ego Christum praecepisse, vt ad ipsum veniamus, quicunque peccatis oneramur: illum quippe nos refecturum &amp; leuaturum. Scio Paulum Apostolum

humilitatem &amp; religionem Angelorum prohibuisse, omnemque huiusmodi venerationis cultum in superstitione &amp; humilitate, non ad parcendum corpori, non in honore aliquo ad saturitatem carnis: sed qua fiducia, quoue authore decurratur ad deos Penates istos, siue tutelares, quasi aulicos ac familiares Dei optimi maximi, equidem nescio. Id illis probandum reliquerem, qui noua disputandi, ac philosophandi ratione Theolegiam corruperunt. Mihi satis est Deum per Iesum Christum, prout iubemur, invocare, &amp; hanc vitam tutiorem: ideòque in rebus ad aeternam salutem spectantibus potiorem insistere.
               Sed reliquiarum &amp; imaginum adorationem pro intolerabili idololatria habeo atque abominor. Iconomachus sane non sum. Non arguo, siquis aut fingere statuas, aut imagines pingere, siue ad publicum splendorem, siue ad priuatorum hominum domesticos vsus volet. Sed quòd illas adorari, quod illis supplicari, quòd aliquam sanctitatis opinionem affingi illis oporteat, id quidem antiquis inauditum: Scripturis verò in contrarium apertissimè atque ex diametro pugnantibus ita est oppositum, vt mirari non desinam quod hominum ingenium, quae sathanae fraus, hoc tam audax commentum Ecclesiae Christianae obtrudere attentarit. Quae tamen omnia excusantur argutis, hoc genus effugijs, &amp; sophisticis distinctiunculis: idolum scililet, nihil esse: se autem rerum quae sunt, &amp; veri Dei imagines venerari. At Scriptura omnis rei à Deo conditae similitudinem coli vetat. Non igitur nihil fuit, cui Deus cultum deferri interdixit. Sed nec Serpens aeneus, nec corpus Mosis, nihil erant: ille tamen contritus est, hoc absconditum, ne idololatriae materiam causamque praeberent. Quin &amp; Dei imaginem, non venerari tantùm, sed &amp; effingere prohibentur. Additaque ratio, Deum sub nullius vnquam aspectum cecidisse. Sanè quin deliniemus eius faciem, si Moysi, quo nemo mortalium Deo familiarior, tantum eius posteriora licuit contemplari. Cum igitur Deus ad vivum exprimi non possit, superuacaneus est labour, conatusque

inanis, id falsa adumbratione corrumpere, quod imitare non possis. Quod nemo, non dico Princeps, sed vel quisquam homo plebeius in sua effigiè ferre sustineat. Meditentur itaque qui sic in religione sentiunt, defensionem aliquam, qua fe in vltimo iudicio idololatriam exprobranti Christo, probent: qui an tum temporis istiusmodi excusationes exillis argutiarum ineptijs petitas, in solutum accepturus ambigo. Sed huius criminis Pontificem &amp; Pontificios Apostolus Paulus reos peraget. Rom. 1.22.23. Vani facti sunt in quit in ratiocinationibꝰ suis, &amp; obtenebratū sit desipiens cor eorum, &amp; cum se sapientes dictitarent, stulti facti sint. Quamobrem? quia mutarunt gloriam incorruptibilis Dei in efformatam imaginem corruptibilis hominis, &amp;c. Quamvis etiam tradidit eos Deus in cupiditatibus cordium ipsorum ad impuritatem, vt foedarent corpora sua inter se: vt qui Dei veritatem commutarint in mendacium, &amp; coluerint ac seruiuerint rebus creatis, praeterito creatore, qui est benedictus in saecula. Amen. Et non contremiscit Apostata, cum audit haec Apostoli non tam verba, quàm tonitrua, illius idololatricam percellentia Synagogam? Quae, cum Deum non modo per libros illos duos naturae &amp; creaturae, vt Gentiles, sed per alios libros duos, Scripturae videlicet &amp; gratiae cognovisset, tamen hanc sanctiorem clarioremque Euangelij veritatem in injustitia, tanquam in carcere captivam detinens, primò Deum ita cognitum non glorificauerit vt Deum, id est, non rectè agnoverit, id est, conuenientèr de Dei natura, attributis, operibus, beneficijs senserit, eumque cultu, quem ipse suo verbo praescripserit, sit prosequuta: sic enim 
                     〈 in non-Latin alphabet 〉
                  , non est opinari, sed glorificare Deum; deinde quod Deum cognitum non rectè celebrarit, Id est, opera &amp; beneficia Dei Creatoris ac Redemptoris grato acceperit animo, &amp; sermone ac vita praedicaret. 
                     〈 in non-Latin alphabet 〉
                  . In hijs enim duobus verus Dei cultus vertitur.
               Glorificandus est Deus vt finis vltimus, in quem omnia: celebrandus, vt principium primum à quo omnia. Cui vt primo bono omnia referantur accepta per Iesum Christum,

&amp; à quo solo cuncta petantur atque expectentur in fide Iesu Christi. Sed Pontifex cum Synagoga sua tantū abest, vt gloriam suam Deo dederit, vt summam ei contumeliam irrogarit. Nam falsos ei cultus attribuit, id est, alienos &amp; à Deo minimè praescriptos, cum Socrates ipse vnumquemque Deum sic coli diceret oportere, quomodo ipse se colendum esse praeceperit,
                     Aug. de conseu. Enangel. l. 1. c. 18 vt obseruat Augustinus. Non enim Pontifex Scripturam Dei, hanc enim spernit atque contemnit, non veritatem Euangelij, non conscientiae notitiam, saepiùs illi suam idolomoniam exprobrantis, quam tanquam in ergastulo injustissimè detinet, sed vanos ingenij sui Dialogismos, speciosas ratio cinationes, argutas conclusiunculas consulens &amp; retinens, dum sapiens sibi videtur esse, planè stultescit. Mutavit enim gloriam Dei incorrutibilis, in efformatam imaginem corruptibilis hominis, sed quomodo, inquies, si Deus incorruptibilis, mutare potuit? Mutavit non quoad Deum, sed quoad se: non rei veritate, sed sua fictione, non fecit in Deo mutationem, quod homo non potest. Sed in suo cerebro &amp; factis aberrationem. Ideo dicit Apostolus, mutarunt, non Deum, sed gloriam Dei. Est autem gloria Dei duplex, absoluta &amp; relata. Absoluta qua in se Deus est quod est. Haec mutari non potest. Relata ad nos mutatur non Dei imminutione, sed hominum errore &amp; scelere. Idque duplicitèr dum rebus quae non sunt Deus, divinitatem &amp; cultum affingunt. Sic mutarunt gloriam Dei crassissimi idololatrae: elegantiores autem &amp; politiores idololatrae. Vt videre volunt, mutant gloriam incorruptibilis Dei cum Deum simulachris hominum praecipuè, vel quadrupedum repraesentant &amp; colunt. Haec posterior idololatriae species olim vexavit Ecclesiam, vt &amp; hodiè vexat. Israelitae in deserto (vt ostendi) Aegyptiorum ritu Deum figurabant, colebant in vitulo: Israelitae in vaccis aureis in Dan &amp; Bethel. Hoc erat mutare gloriam Dei incorruptibilis in imaginem quadrupedis, comedentis herbam vt salsè Propheta dixit: qui tamen non vitulum, sed Deum (vt ostendi) adorabant in vitulo. Et non Romanus iste vitulus

aureus, non modo patris gloriam mutat in imaginem vetuli senis: &amp; gloriam Spiritum sanctum in speciem Columbae, sed seipsum adorandum proponit, vt Deum, quemadmodum a suis parasitis vocatur? Nonne veritatem Dei convertit in mendacium, id est, imaginem, simulachrum, idolum, quibus Deus mendacitèr repraesentatur, &amp; mendax cultus Deo tribuitur? Quam ob rem Deus cum in reprobam mentem tradidit, vt sese spurcè, foedeque pollueret, quod Pontificibus Sanctus Bernardus obiecit: &amp; in reformatam Ecclesiam saeuissimè fureret: sic ad impietatem in Deum, in Sanctos adiunxit injuriam. Quemadmodum Pontifex &amp; Pontificij, pristinam fidem &amp; cultum Romanae Ecclesiae primitiuae penitùs corruperint, satis constat: quid mirum igitur, si mores pristinos depravarint? Erat in veteribus Romanis fidelibus singularis Sanctimonia, Charitas, Humilitas, Temperantia, Mansuetudo. Virtutes Apostoli ore laudatae. quarum nulla sanè remanent in modernis hisce Romanis, vel perexigua certè vestigia, qui foeditatem be Iluinam, odium erga Dei seruos Vatinianum, fastum Tarquinianum, luxum Persicum, crudelitatem Phalericam exercent, nisi quòd vitijs suis insignem hypocrysin praestruant, &amp; Zelum gloriae Dei callidissimè praetexant: id quod ipsorum historici testantur. Nihil vt habeant causae, cur me mendacij arguant, quod ipsi nunquam benè agendo refutabunt. Sed nunc tempus est, vt collegam meum Doctorem Ipreduxem audiamus, de causis nostrae separationis à Papatu breuitèr disser entem. Si prius nostras opini ones irreconciliabiles esse succinctè ac dilucidé demonstrarit. Sed hanc dissertationem in alium librum conferemus.
               NVnc à vobis (ô Reges &amp; Principes Christiani) si meas preces, si meos gemitus &amp; lachrimas reieceritis, quòd nunquam vos pro regia vestra bonitate, &amp; Christiana misericordia facturos esse confidam, ad Iesum Christum, Dominum vestrum &amp; nostrum, cui non ita

multò post rationem facti, dicti, cogitati quisque sui, redditurus est, me conuertam, eique humillimè &amp; demississimè supplicabo. Auxilium enim ibi divinum incipit, vbi humanum desinit.
               Misererê, misererê terrae tuae, clementissime Deus, quam Ecclesiae tuae Sanctuarium iamdiu &amp; propugnaculum esse voluisti. Misererê Ecclesiolae tuae, quae à tot &amp; tantis hostibus circumsepta in parvum orbis angulum cō
                  pingitur. Nolito pati, vt haereditas tua à prophanis hominibus conculcetur; &amp; quamvis sancti tui te grauitèr offenderint, paterna potiùs manu tua, quàm Turcica vel Papali mann castiga &amp; corrige: excita bonos &amp; pios Principes, qui causam tuam agant, confirma eos, quos excitasti, vt sicut semper antehac Ecclesiae tuae defensores extiterunt: sic eam constanter ad mortem vsque defendant. In eoque tam pio, tam honorato, tam necessario munere sacram eorum Maiestàtem cum ab aperta violentia, tum à clandestinis insidijs defende &amp; protege: vt &amp; hic in terris nobiscum vivant diutissimè, &amp; post decursum huius vitae spacium in Coelo, beatarum animarum sede, viuant cum Deo semper.
               Hìc filij mei docti &amp; pij, vehementi zelo divinae gloriae, &amp; communis salutis incensi, ad extremum preces suas cum meis precibus coniunxerunt, &amp; illas quidem ardentissimas, quas quasi iacula quaedam versibus velut amentis contorta, Prophetarum more lugubritèr mecum emiserunt, atque adeò, identidem emittunt, nec priùs certe desinent, quam Deum suum sibi in causa tam iusta, tàm humiliteèr &amp; feruentèr, &amp; syncere supplicantibus gratiose respōdentem senserint; quod illum certè iuxtà verbum suum breui facturum esse confidunt.
            
            
               
               EVROPAE VLTIMA.
               
                  Precatio ad Deum, vt omnes Christianos à Turca, Reformatos à Papa defendat: vbi Turcae &amp; Papae descriptio ex dissimilibus illustratur, suisque juxta verbum victoriam concedat.
                  O Deus omnipotens ante &amp; post saecula regnum
                  Vt sine principio, sic sine fine tenens:
                  O Pater, ô Fili patris effulgentia, sancte ô
                  Spiritus vne-mihi-Trine colende Deus:
                  Qui cuncta ex nihilo verbi virtute Creasti
                  Cuncta creata Regis, Cuncta creata foues:
                  Quae
                        
                           
                        
                        que
                      foues fixo dissolues omnia puncto,
                  In Nihilum vt redeat, quod fuit ante Nihil:
                  Interea sanctum Nati tibi sanguine partum
                  Pollicitus semen semper in orbe fore:
                  Quod te, te solum timeat, te semper adoret,
                  At
                        
                           
                        
                        que
                      in te solo spem
                        
                           
                        
                        que
                      fidem
                        
                           
                        
                        que
                      locet:
                  Mordeat vt soboli serpens Calcanea sanctae,
                  Serpenti soboles conterat illa Caput:
                  Promissi memor esto Deus, miserere tuorum,
                  Quos astu Sathanas, quos
                        
                           
                        
                        que
                      furore premit.
                  E terra sanctam satagens excindere gentem,
                  Quae viuum &amp; verum te colit vna Deum.
                  Illinc Turca furit, furit ist hinc Papa, laborat
                  Tollere Christi colas daemon vter
                        
                           
                        
                        que
                      tuos.
                  Alter ab Euphratis, Tyburis venit alter ab vndis,
                  Ille niger Daemon, candidus iste tuis.
                  Imminet Europae is, versutior immanet isle,
                  Nomen vt ille tuum deleat, iste fidem.
                  Quòd panem non credo Deum, me Papa trucidat,
                  Papam Turca, suum quòd vorat ille Deum.
                  
                     Quod minime simulachra colam me Papa cremauit
                  Papam Turca premit, quod simulachra colat,
                  Papam Turca vices nostras vlciscitur, orbem
                  Sic daemon furijs vexat vter
                        
                           
                        
                        que
                      suis.
                  Ille velut latro nostrum grassatur in orbem,
                  Iste tuas perdit Pan simulatus oues.
                  Christicolas falsos &amp; stultos ille peremit,
                  Veros &amp; sanos saeuius iste necat.
                  Christiadum Europae pinguescunt sanguine campi,
                  Flumina Christiadum sanguine rubra fluunt.
                  Externus Terca est, sed Papa domesticus hostis
                  Quo rabies huius sacra cauenda magis.
                  Ille Leoninis inuadit viribus orbem,
                  Vulpinis etiam fraudibus iste tuum.
                  Scis, Deus, &amp; potes. O tam formidabilis hostis
                  Solue dolos oculo, robora, frange manu.
                  Ad te confugimus, primo te poscimus omnes
                  Et veniam &amp; pacem, deinde precamur opem.
                  Non opus est nostram verbis exponere causam,
                  Res loquitur, nostro terra cruore madet.
                  Turca furit sine mente velut Nero, Papa sed alter
                  Sicut Tiberius cum ratione furit.
                  Ebrius ille fuit, sed sobrius iste Tyrannus.
                  Is madidus iuuenis, siccus at iste senex.
                  Dum ferus Osmundus Polonos territat, iste
                  Occidit sanctos per sua flagra tuos.
                  Vt Papam Sathanas, Iesuitam Papa, potentes
                  Instigat furijs sic Iesuita suis.
                  Hinc Valtolinae septa omnia diruit amens
                  Bellua, &amp; in Gallos concitat arma tuos.
                  Inde Palatinis infert incendia Caulis,
                  Disperdit
                        
                           
                        
                        que
                      tuos, viscera nostra, greges.
                  
                     Et nunc Hessiacas segetes pulchro ordine structas,
                  Syluestis miserè depopulatur aper.
                  Praetextu vario pellens per tela, per ignes
                  Ex Europae. Funditus orbe fidem.
                  Haeresin appellat ferro flamma
                        
                           
                        
                        que
                      luendam,
                  Vt Lateranenses constituere patres.
                  Testamur coelum, nostra est haec haeresis, omnem
                  Ponimus in solo spem
                        
                           
                        
                        que
                      metum
                        
                           
                        
                        que
                      Deo.
                  Non nos Luthero, sed Christo credimus, orbi
                  Vir bonus antiquam, rettulit ille fidem.
                  Sancte pater, frustráue tibi seruiuimus vni?
                  Frustrà sectati nos tua signa sumus?
                  Paruimus voci nos è Babylone vocanti,
                  Obsequium hoc nobis exitiumnè feret?
                  Pastoris
                        
                           
                        
                        que
                      sui voces audiuit ouile.
                  Ergoné praeda feris fiet ouile lupis?
                  Hic pietatis honos? pro tam constantibus ausis
                  Pro te susceptis fortiter, hocnè refers?
                  O sancti miserere gregis, miserere malorum,
                  Quae iam facta tulit, quae
                        
                           
                        
                        que
                      futura timet.
                  Vt
                        
                           
                        
                        que
                      soles, extolle humiles, &amp; tolle superbos,
                  Aspicis in Christum quos coijsse tuum.
                  Aspicis &amp; pateris? Babylon meliornè Sione?
                  An caepit daemon fortior esse Deo?
                  Neutrum. Sed dominus reprobos damnare paratus,
                  Ipse suam vt seruet, iudicat ante domum.
                  At domus illa nihil furiosis fecerat istis,
                  Horum ne rabido victa furore cadat.
                  Grex tuus vt tibi se soli peccasse fatetur.
                  Det paenas soli grex tuus ergo tibi.
                  At sceleratorum virgas in sorte piorum,
                  Vnde scelus regnet, ne residere sinas.
                  
                     Iuste parens, hostes hostilis dextera perdat,
                  Castiget natos sola paterna manus.
                  Oppressos releua sanctos, miserere malorum
                  Tantorum, Sathanam, ne furat, vs
                        
                           
                        
                        que
                      liga.
                  Ante quidem Sathanas homines possederat, atqui
                  
                     Vt Lutherus futurum p
                           •
                        aedixit.Nunc Sathanas Sathanam possidet ipse magis
                  Ant
                        •
                      
                     
                        •
                     ui partes regni labefecerat hostis,
                  Nunc totum Regnum subruit ille tuam;
                  At
                        
                           
                        
                        que
                      
                     
                        ••
                     am sedem mentitur hypocrita, &amp; ô fur
                  Incipit in Domini Nomine quod
                        
                           
                        
                        que
                      malum.
                  Vim fraudi miscet, jungit cum vulpe Leonem,
                  Vt sumat leges à Babylone Sion.
                  Sancta Sion tantas, pater optime maxime paenas,
                  Si meru
                        •
                     t, Babylon impia quid meruit?
                  O nolito tui populi peccata videre,
                  Sed seruis fidis illa remitte tuis.
                  Et, quae te fictè colit, obliuiscere turbae,
                  Hos, qui syncere te timuere, vide.
                  Praetereas hominum scelerate facta, sed illos
                  Respice, iudicijs qui tremuere tuis.
                  Ne sanctos confunde malis. Pariterne nocentes
                  Innocuos
                        
                           
                        
                        que
                      Deus, num patiere premi?
                  Sed potiùs propter sanctos, vt idonea cunctis
                  Des resipiscendi tempora, parce malis.
                  
                     Reuel. 16. Vt Iuellus, Foxius, Fulco, Iunius, Whitakerus, R Abbatus, Downhamus, Serenissimus Magnae Britanniae rex. Alijque interpretantur.O sancti miserere gregis, miserere malorum,
                  Quae iam facta tulit, quae
                        
                           
                        
                        que
                      futura timet.
                  Iam graue praedixit bellum sub fine futurum
                  Spiritus, vt nostram spem
                        
                           
                        
                        que
                      fidem
                        
                           
                        
                        que
                      probes.
                  Cuius motores belli Draco bestia terrae.
                  Filia, deceptor pseudo-propheta patent.
                  Ex quorum Ranae turpes tres ore coaxant,
                  Vt cieant Reges ad fera bella suos.
                  
                     Ad viuum referunt Sathanam draco, bestia Papam
                  Romae falsi loquos pseudo-propheta patres.
                  Immundos foeda Iesuitas ritè cicadae,
                  Continuas belli quos liquet esse faces.
                  Vt
                        
                           
                        
                        que
                      tuus bellum praedixit spiritus eius
                  Euentum sanctis praecinit ille bonum.
                  Iam tuus expectat promissa in valle Megiddo
                  Israel, vt duce te bella secunda gerat.Sic docti sere omnes locum illum Harmagiddon in quem congregabuntur hostes D
                           •
                        i v
                           •
                         pereant, cum illo loco S. Iudicum comparantes interpretantur, vt Rex Magnae Britanniae. Reuel. 20.
                  
                  Sisera nunc alter cadat, &amp; Iabin cadat alter,
                  Sit Iael, auspicijs altera clara tuis.
                  Signa iterum, Barach referat victricia, laudes
                  At
                        
                           
                        
                        que
                      iterum cantet Debora sancta tuas.
                  Quid primogenito Sathanae promiseris vrbis
                  Septijugae Domino, quid Sathanae
                        
                           
                        
                        que
                      patri:
                  Quid furijs belli ranis, tortoribus istis
                  Horum discipulis, oro, memento Deus.
                  Debes promissam Sathanae, rex Magne, Cathenam,
                  Ne furat in sanctos ampliùs ille tuos.
                  Bestia debetur promissa volucribus esca,
                  Sectantes
                        
                           
                        
                        que
                      eius castra cruenta Duces.Reuel. 19.
                  
                  Expectat ranas stygius lacus, ipsa Gehenna
                  Fraudetur scorto ne Babylone vide.
                  Sed sanctae promissa salus aeterna Sioni,
                  Et sanctis ducibus per tua bella decus.
                  Qui verbis armis
                        
                           
                        
                        que
                      tuam defendere causam,
                  Sic
                        
                           
                        
                        que
                      tibi cupiunt viuere, sic
                        
                           
                        
                        que
                      mori.
                  Magne Deus, non nos nostris confidimus armis,
                  In solo auxilio spes sita nostra tuo.
                  Tu Deus es verax, ergò vis omnia verba
                  Praestare. Omnipotens &amp; Deus, ergo potes.
                  O sancti miserere gregis, miserere malorum,
                  Quae iam facta tulit, quae
                        
                           
                        
                        que
                      futura timet.
                  
                     
                     Daniel vndecimo.Teleuci septem, Lagi tres cornua perdunt,
                  Iudaeos seruos quae pupugere tuos.
                  Quae fata hij Syriae reges Asiae
                        
                           
                        
                        que
                      minoris
                  
                     Compara Ezochielis 38. cap. in extrem. cum Ioh. 20. Vt locum docti exponunt de Papa occulto hoste, &amp; Papa aperto, praecipue Serenissimus Rex. Sic minatur Deus, 20. Ioh. Ezechiel. &amp; Iohan.Sustinuere, meis hostibus illa canis.
                  Occultus Gog Papa, Magog Turca hostis apertus,
                  Ambo projecto caelitus igne cadant.
                  Aut Deus è sanctis educas montibus enses,
                  Vt pia nobilites militis arma tui:
                  Aut hostes inter sese committe prophanos,
                  Vt condant enses in sua corda suos:
                  Aut talentari disiectos grandine fusos
                  Contere, consumptos fulmine, peste, fame:
                  Sic
                        
                           
                        
                        que
                      Gygantaeos pessundabis ignibus hostes,
                  Vt vates olim concecinere tui.
                  Non arctata tibi manus est viresuè minutae
                  Nec tua cura gregis, quam fuit ante, minor.
                  Quam facilè fracti reges vrbes
                        
                           
                        
                        que
                      subactae
                  Et regna, Abramidis quae nocuere tuis?
                  In cineres subitò Sodoma &amp; Gomorrha redactae,
                  Angelica flagrant, vt meruere, manu.
                  Quas vt flamma suae violenta libidinis vrit,
                  Irae flamma tuae sic violenta vocat.
                  Spreta Aegyptiacas vastant animalcula terras,
                  Gens jacet in rubro cum Pharaone mari.
                  Iam Sodoma, Aegyptus jam spiritualis, vt aequum est
                  Nequitiae paenas saeuitiae
                        
                           
                        
                        que
                      luant.
                  Demetit Assyrias caelestis dextra cohortes,
                  Assyrius nati concidit ipse manu.
                  Post Nabuchadnezar mentem speciem
                        
                           
                        
                        que
                      virilem
                  Perdidit, &amp; sapuit per sua damna ferox.
                  Ac post Seleucidum clades lagidum
                        
                           
                        
                        que
                      sequutae,
                  Calcarunt tumido qui tua sacra pede.
                  
                     Antiochi putres manant è corpore vermes,
                  Quae jecur illius vulturis instar, edunt.
                  Decumbens
                        
                           
                        
                        que
                      suae causam dedit ille ruinae,
                  Quod tantum Solymae fecerat ante mali.
                  Herodem erodit, morsu
                        
                           
                        
                        que
                      exenterat agmen
                  Exiguum lento viscera dura suo.
                  Quòd Christum occidit sequitur vastatio regni
                  Iudaici spretum propter Euangelium.
                  Quàm facilè gentes tua ferrea virga prophanas
                  Contudit, in Christum qui fremuere tuis.
                  Quod paruum lapidem decisum ex monte rejecit
                  Totum Romanum corruit imperium.
                  Tu, Nero, morte tua nostros terrere Nerones,
                  Tu
                        
                           
                        
                        que
                      tui similes, Domitiane, potes.
                  Relligio nulla est in sanguine foetidus Acmat
                  Exesus vitijs iam moribundus ait.
                  Vt pater immundus sensit te, Christe potentem
                  Sic saeuus sensit filius esse Deum.
                  Et Madianitae proprijs velut ensibus olim,
                  Sic post Pontifices interiere suis.
                  Inter se
                        
                           
                        
                        que
                      datis misere periere venenis
                  Qui torsere suis viscera sancta rogis.
                  Ne se, Christe, tua jactet Mahumetus in vrbe,
                  Ne teneat templum bestia saeua tuum.
                  Gloria nunc agitur tua? quid? Num oblita tibi nunc
                  Contrà terrenam sponsa trophaea feram.
                  Quid tandem insultans Latialis bestia dicet,
                  Qui furijs implet corda prophana suis?
                  Scilicet ista Dei soboles; vel nolle videtur
                  Vel non posse Deus ferre vocatus opem.
                  Sic, vt nostra salus, agitur tua gloria, si non
                  Des Ecclesiolae sponsa trophaea tue.
                  
                     Seu stem, siue cadam, sperabo iugiter inte:
                  Nam
                        
                           
                        
                        que
                      vt tu Meus es, sic tua semper ego.
                  O sancti miserere gregis, miserere malorum
                  Quae iam facta tulit, quae
                        
                           
                        
                        que
                      futura timet.
               
               Finis, Deo gloria.
               
            
         
      
   

